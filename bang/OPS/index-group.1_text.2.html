<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>FÆDRA.BRUDSTYKKER AF ET LIVS HISTORIE.[2]</title><meta name="author" content="Herman Bang"/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/><link href="print.css" rel="stylesheet" type="text/css" media="print"/></head><body id="TOP"><div class="teidiv"><h1 class="maintitle"><span class="headingNumber">2. </span>ANDEN DEL: 
HISTORIEN.</h1><div class="teidiv" id="index-group.1_text.2"><div class="tei_front"><div class="pagebreak" id="s138">[Page 138]</div><div class="pagebreak" id="s139">[Page 139]</div><h1>ANDEN DEL:<br/> HISTORIEN.</h1><div class="pagebreak" id="s140">[Page 140]</div></div><div class="tei_body"><div class="pagebreak" id="s141">[Page 141]</div><div class="teidiv1" id="index-group.1_text.2_body.1_div.1"><h2><span class="headingNumber">1. </span><span class="head">I.</span></h2><div class="teidiv2" id="index-group.1_text.2_body.1_div.1_div.1"><h3><span class="headingNumber">1.1. </span>§</h3><p>Min Søn - min Hustru.</p><p>Grevinden havde følt sig lidt urolig og ikke rigtig sikker paa sig selv. Hun havde været temmelig længe om at bestemme sig for en Kjole, inden hun tog den sorte Atlaskes og i Halsen den eneste Diamant, og hun blev helt irritabel, da hendes Hænder rystede en Smule, saa hun ikke kunde faa sine Armkæder hægtede. Hun havde heller ikke læst meget, mens hun bagefter sad i Salonen og ventede . . . Men nu, da hun saa det Barneansigt, der blussende rødt af Generthed skjulte sig bag hendes Mand, kom hun næsten til at smile.</p><p>Derfor sagde hun ingenting, og de stod et Øieblik ligeoverfor hinanden uden at tage i Haanden og uden at tale. Men saa følte hun med en Gang Pausen, blev selv lidt rød, ledte for at finde noget og kom ikke til at sige andet end:</p><p>- Hvor De dog ser ung ud! og gav ham Haanden.</p><div class="pagebreak" id="s142">[Page 142]</div><p>Han stammede lidt, og helt purpurrød sagde han:</p><p>Ja, det siger alle.</p><p>Saa? sagde Ellen og lo, Stemmen var ligesaa barnlig som Ansigtet. Ja, De ser meget ung ud.</p><p>Greven talte lidt om den skrækkelige Varme i Kupéen, og Ellen spurgte, om han havde husket hendes Indkøb i Brüssel.</p><p>De havde alle tre sat sig ned, hun lidt med Ryggen mod sin Stedsøn; naar hun vendte sig for at faa ham med ind i Samtalen, som slæbte sig lidt genert og tvungent af, saa hun ham sidde ufravendt og stirre paa sig. Men han sagde ikke et Ord.</p><p>Saa ringede Klokken anden Gang til table d'hôte. Ellen følte det som en Befrielse, men sagde dog, mens hun reiste sig: Allerede! Saa er Toget kommet sént.</p><p>- Carl tager dig tilbords idag, sagde Greven. Æres den, som æres bør.</p><p>- Naturligvis. Hun ventede paa Carl, som stod op og noget keitet fik budt hende Armen.</p><p>- Mange Tak, sagde han.</p><p>- De maa holde Armen lidt nærmere, sagde hun, mens de gik ned ad Trappen, De kommer til at træde i mit Slæb.</p><p>Saa holdt han forfærdelig fast.</p><p>De kom ind i den store Sal. Næsten alle Gæsterne var samlede og stod rundtom klyngevis <span class="pagebreak" id="s143">[Page 143]</span> i Samtaler. Nogle begyndte at tage Plads, og nede fra Bufetten hørte man Raslen af Terriner og Talerkener og Ordrer om Vin.</p><p>- Hvor her er mange, sagde Carl. Hvor mange Damer!</p><p>- Ja - i Pensionen var der nok heller Ikke ret mange.</p><p>- Nei - Carl saa ikke andre end Fru Dubois, og hun havde ikke en Tand i Munden.</p><p>Ellen hilste paa enkelte Bekendte, og man gik tilbords.</p><p>Greven var sulten efter Reisen og spiste stærkt. Ellen maatte underholde Carl. De talte dansk, saa de ikke blev forstaaet, og Ellen fortalte, hvem Gæsterne var og sligt. Carl tog næsten intet af Retterne, men naar de andre var færdige, og Tjenerne vilde tage bort, sad han alligevel med det altsammen paa Tallerkenen.</p><p>- De spiser ikke noget.</p><p>- Nei, sagde han. Jeg kan aldrig spise, naar jeg er ude. Han havde ellers ikke talt meget, men han saa hele Tiden paa hende, naar hun talte, og sagde hun noget raillerende over en og anden, lo han høit.</p><p>- Hvor du ler Carl, sagde Greven.</p><p>- Gør det noget? Det kom hurtigt og han saa paa Ellen.</p><p>- Nei, slet ikke. De ved jo ikke, hvad vi ler af. . . Men tag dog nu lidt Artiskok . . . De har jo slet ingen Ting faaet . . .</p><div class="pagebreak" id="s144">[Page 144]</div><p>- Aa-a jo. Han tog lidt Artiskok paa sin Talerken og faldt igen i Staver. Ellen talte med en russisk Fyrstinde over Bordet.</p><p>Der var begyndt at blive livligt, og det var lidt vanskeligt at forstaa hinanden. Champagnekølerne kom frem foran Kuverterne, og Opvarterne fløi frem og tilbage bagved Stolene. Man hørte en stadig Knalden af Propper og Klirren med Glas i den forvirrede Støi.</p><p>Fyrstinden raabte meget høit, saa hun blev endnu rødere i Hovedet, og man kunde høre hende over den halve Sal.</p><p>- Men Serpolette er hendes bedste Rolle. - Jeg har en Loge. De tager jo med, Hr. Greve, tag med . . . alle tre . . . Hun tog sin Guldlorgnet op . . . <span class="italics">Qu'est ce que ça - ce jeune homme là</span>, spurgte hun saa lidt sagtere.</p><p>Greven vidste ikke, hvorom der var Tale . . . den unge Mand var hans Søn.</p><p>Det var Théo, som sang i Theatret. Fyrstinden havde en Loge - ganske alene. De maatte følge med.</p><p>Ja - han takkede, hvis Ellen vilde . . .</p><p>- Det vilde maaske more Carl. . .</p><p>Hun vendte sig. Men, kære, De har jo ikke rørt Deres Artiskok . . . Nu saa han igen paa hende.</p><p>- Nei - hvor han dog havde let ved at blive rød - jeg ved ikke, jeg forstaar ikke . . . rigtig at spise dem . . .</p><div class="pagebreak" id="s145">[Page 145]</div><p>Ja, saa var det altsaa aftalt, De fulgte med . . . Kl. 9 . . . De maatte sé anden Akt . . . Scenen paa Markedet . . .</p><p>Fyrstinden tog igen Lorgnetten op og saa paa Carl Urne, der fik Undervisning i Kunsten at spise Artiskok.</p><p>- <span class="italics">Il</span> <span class="italics">est charmant</span>, sagde hun ganske høit.</p><p>Tjeneren havde skænket Moët i Glassene, og Carl havde tømt sit et Par Gange. Greven havde drukket med ham og ønsket ham Velkommen. Ellen sad med Glasset og ventede.</p><p>- Drikker De ikke med mig, sagde hun.</p><p>- Jo Tak - <em>saa</em> gerne . . . men . . .</p><p>- Men saa klink dog!</p><p>- Takl Han stak det ud til Bunden. Det er deilig Vin, sagde han. Saa sød.</p><p>Støien steg for hvert Minut, og alle talte i Munden paa hinanden. Over det hele hørte man Fyrstindens Skraalen, hun viftede sig, saa Ilendes Diamantbandelokker dirrede i Vinden - og noget hoirøstet forfærdeligt Engelsk fra et Par Amerikanere, som spiste med Armene paa Bordet og halvt opsmøgede Frakkeærmer.</p><p>Carl var ogsaa blevet rød i Kinderne og lidt mere snaksom. Han talte saa morsomt Dansk med underlig Akcent. Ellen lo af det.</p><p>- De snurrer - De snurrer saa latterligt.</p><p>- Lyder det da grimt? spurgte han, og ganske som en Elev til sin Lærer sagde han alvorligt: Det skal nok blive bedre.</p><div class="pagebreak" id="s146">[Page 146]</div><p>Ellen smilede ad Tonen, hvori han talte. Det er jo rimeligt, naar man har været borte fem Aar . . .</p><p>- Ja . . . næsten seks . . . til November . . .</p><p>Der var allerede adskillige tomme Pladser ved Bordet Englænderinderne begyndte at reise sig, mens Deserten blev budt om, og de forsvandt lidt efter lidt, stive og ubevægelige- Men de andre holdt Stand, noget échaufferede, pludrende over deres Konfekttallerkener, og med de blottede Arme støttede paa Bordet, Vifterne fløi frem og tilbage, og man plyndrede ubarmhjertig Opsatserne for deres Rosenflor.</p><p>Ellen lænede sig tilbage i Stolen og trak sine svenske Handsker op paa Armene; Greven lukkede Armbaandene igen; lidt fortumlet af Støien og Maaltidet, blev Ellen siddende tilbagelænet og pillede tankeløs en Rose i Stykker i sit Skød.</p><p>Pludselig saa hun hen paa Carl, og da hun lod Blikket smilende hvile paa ham (han sad igen bøiet over sin Kuvert og saa paa hende), sagde han:</p><p>- Jo - De er meget smukkere end Deres Portræt.</p><p>- Synes De? sagde hun og lo igen. Ja - hvilket er det, De har.</p><p>- Et stort - med Kniplinger om Hovedet . . . Aa, først maatte jeg slet ikke ha'e det paa min Væg . . .</p><div class="pagebreak" id="s147">[Page 147]</div><p>- Hvad for noget - maatte De ikke ha'e det? for hvem?</p><p>- Nei - i Pensionen maatte vi ikke ha'e unge Dameportrætter . . . og jeg havde ikke sagt til Hr. Dubois, hvem det var . . . Saa sladrede de andre . . . og saa aagde Forstanderen, at jeg havde nok et Billede . . . som . . . jeg ikke maatte og saa maatte jeg jo sige . . . at . . . det var . . . Dem.</p><p>Ellen lagde Rosenbladene i en Krands paa sin Handske og pustede til dem, saa de fløi som Sommerfugle.</p><p>- Naa . . . og saa blev Billedet hængende?</p><p>- Ja - over min Seng.</p><p>De brød op. Greven gik om og bod Fyrstinden Armen, og de satte sig alle i et Hjørne i Konversationssalen. Herrerne omringede Ellen og spurgte, om hun havde været syg, siden man ikke havde set hende imorges paa «la plage».</p><p>Saa gik Greven ud paa Verandaen for at ryge, og Ellen blev tilbage i Salonen med et Par trofaste. Carl havde skjult sig omme bag en Gruppe Palmer.</p><p>- De har forøget Deres Hof, sagde Hr. von Dannenberg og lænede sig lidt over mod Grevindens Vifte . . . en ungdommelig Tilbeder.</p><p>Ellen forstod ikke.</p><p>- Pagen, De havde tilbords. Kender «Grevinden» nu ikke «Cherubin»?</p><div class="pagebreak" id="s148">[Page 148]</div><p>- A-a jo . . . Ellen gjorde Puderne tilrette paa Chaiselonguen . . . Det er min Søn.</p><p>Og da Baron Dannenberg stod konsterneret, me aaben Mund, tilføiede hun leende:</p><p>- Ja, Baron, min Stedsøn - - en Søn af min Mands første Ægteskab . . . Skal vi gaa ud til de andre?</p></div><div class="teidiv2" id="index-group.1_text.2_body.1_div.1_div.2"><h3><span class="headingNumber">1.2. </span>§</h3><p>Fyrstinden tog Carl Urnes Arm, da de stod ud af Vognen, og oppe i Logen lod hun ham sætte sig ved Siden af sig. Salen var næsten ganske tom - det var Mellemakt. Fyrstinden lagde Kikkerten bort og begyndte at snakke med Carl.</p><p>Det var en «vovet» Snak om alt muligt, med Spring saa hist, saa her, og med hasarderede Antydninger,</p><p>Carl svarede kun med «Jav» og «Nei», sad helt ude paa Kanten af Stolen for at undgaa Fyrstindens Vifte, der var lige ved at streife hans Kind, og skottede hen til Grevinden, som sad lidt i Baggrunden i Halvmørket.</p><p>En Gang imellem, naar han dumpede ud med et Svar eller et Spørgsmaal, lo Fyrstinden himmelhøit og vendte sig til Ellen.</p><p>- Ah - <span class="italics">l'ingenu - il ne comprend pas</span>.</p><p>Ellen svarede kun med et svagt Smil og</p><p>vedblev at betragte Salen, der begyndte at fyldes.</p><p>Hun sad med Kikkerten for Øinene, mens <span class="pagebreak" id="s149">[Page 149]</span> hun hørte hvert Ord, Fyrstinden sagde. Hun følte et nervøst Mishag med hendes Snak.</p><p>- Det varer en Evighed, sagde hun.</p><p>- <span class="italics">Chère</span> - <span class="italics">la divette</span> maa have Tid til at puste - naar man er saadan snørt. Fyrstinden lo igen og vendte sig til Carl.</p><p>- Nei - se. Der staar jo Prinsen af Ligne. Er han ogsaa i Ostende . . . Ham maa de jo kende fra Brussel - -</p><p>- Ja - jeg har set ham et Par Gange . . .</p><p>- Og hans Moder - hun er saa smuk . . . Ja. . . Fyrstinden examinerede Prinsens Loge I Kikkerten - <em>han</em> er forresten ogsaa køn . . . For den Historie kender De da?</p><p>- Alle siger, han er saa elskværdig.</p><p>- Gudbevar'es, derfor kan man jo gerne kalde Prinsessen for Salonernes Rachel - -</p><p>- Spiller hun Komedie, spurgte Carl.</p><p>Ellen havde forstaaet og blev pludselig rød uden at hun vidste hvorfor. Men Fyrstinden var virkelig utaalelig, hun lo, saa hun maatte bide i sin Vifte og sagde:</p><p>- Nei - hun spiller bare «Fædra».</p><p>Carl vendte sig imod Grevinden, som om han ikke forstod, hvad der var ment, men Ellen sad stadig med Kikkerten for Øinene, kun beskæftiget med Salen. Fyrstinden fulgte Retningen af Carls Blik:</p><p>- Ja -De kender jo dog Historien, sagde saa Fyrstinden og vendte sig.</p><div class="pagebreak" id="s150">[Page 150]</div><p>Ellen tog først Kikkerten bort og som om hun slet ikke havde hørt noget, sagde hun aandsfraværende:</p><p>- Hvilken? Taler De og Grev Urne nu om Mytologi?</p><p>Men saa fik Fyrstinden pludselig Øie paa en Veninde i den anden Avant-scéne-Loge, og hun maatte absolut over at tale med hende. Grev Urne kom ind og fulgte hende over.</p><p>Ellen følte det som en Lettelse, da hun var gaaet. Fyrstinden taler saa meget, sagde hun og slog sin Vifte ud.</p><p>Kan De godt lide Fyrstinden, spurgte Carl.</p><p>- Aa - jeg kender hende saa lidt.</p><p>- Jeg kan ikke udstaa hende. Gid hun vilde blive borte. Carl vendte sig igen mod Tilskuerpladsen og saa i Kikkerten. Det er jo Prinsessen af Ligne, sagde han.</p><p>- Jo - jeg tror det.</p><p>Det var en høi, majestætisk Figur, som sad ved Siden af Sønnen. Ellen saa paa hende.</p><p>Saa paa en Gang reiste Carl sig og gik hen og tog hendes Haand.</p><p>- <em>De</em> er da ikke vred, fordi jeg er kommen hjem? sagde han. De maa ikke være vred.</p><p>Tonen var saa mærkelig blød, og han blev ved og ved at trykke hendes Haand.</p><p>Ellen saa lidt paa ham: Vred? Hvorfor dog det? Og hun var saa besynderlig nervøs, at hun fik Taarer i Øinene.</p><div class="pagebreak" id="s151">[Page 151]</div><p>Lidt efter kom Fyrstinden og Grev Urne tilbage og Akten begyndte.</p><p>Carl morede sig umaadeligt og lo himmelhøit ad Løierne. Se dog, se dog, sagde han, kvalt af Latter. Se dog, hvor han er komisk - aa - - nu falder han . . aa . . . sikken Kolbøtte . . .</p><p>Man begyndte paa en Gang at klappe nede i Parkettet, og de bøiede sig alle frem over Logeranden. Det var Theo, som kom ind.</p><p><span class="italics">L'impudente</span>, sagde Fyrstinden.</p><p>Théo gik længere frem rokkende en Smule paa sine høie Hæle.</p><p>Der blev ved at lyde nogle afbrudte Bravoer fra Salen, og Orkestret taug. Théo stod midt paa Scenen og rørte sig ikke. Hun holdt det lokkede Hoved paa Siden og smilede uskyldigt, saa man saa hendes hvide Tænder.</p><p>Se Tænderne, sagde Greven, han kærtegnede sit Overskæg - Millionknusere.</p><p>Ladiva stod der endnu og blev ved at smile. <span class="italics">La coquine, l'impudente</span>, sagde Fyrstinden igen, hun blev ved at sluge hende med Kikkerten.</p><p>Pludselig skottede Ellen hen til Carl, som sad ved Siden af hende: Han var ganske bleg. Han sad forbauset med store Øine og stirrede paa Scenen uden Kikkert. Men saa med én Gang blev han blussende rød, og da Théo begyndte at synge, reiste han sig sagte og gik op i Baggrunden. <em>Der</em> blev han siddende.</p><p>Ellen blev selv rød og utilpas ved Sangen; <span class="pagebreak" id="s152">[Page 152]</span> hun vendte Hovedet helt bort fra Scenen, og saa ud over Tilhørerpladsen, saalænge Théo sang. Men Carl blev siddende helt inde i Logen,</p><p>indtil Tæppet faldt.</p></div><div class="teidiv2" id="index-group.1_text.2_body.1_div.1_div.3"><h3><span class="headingNumber">1.3. </span>§</h3><p>De sendte Vognen bort: de vilde hellere gaa hjem langs Dæmningen, Fyrstinden tog Grevens Arm og Carl bød Ellen sin.</p><p>Hverken Carl eller Ellen talte, mens de gik ned over Torvet. Men da de kom ind i Gaden ned mod Dæmningen sagde Carl: Aa - han trykkede hendes Arm - hvor det er deiligt at komme ud; og overstadig gav han sig til at løbe med Ellen under Armen henad Fortoget, Vi maa se, om der er Fosfor i Vandet!</p><p>Ellen lo og lod sig trække ned med. Hans Overstadighed smittede hende. Hører De, raabte hun, hør - Carl, Carl, det gaar ikke an. Hun brugte hans Fornavn uden at vide det. Jeg bliver - helt forpustet.</p><p>Men de blev ved at løbe ned gennem Gaden, leende, indtil de naaede Stranden.</p><p><em>Der</em> hvor Oceanet laa med Stjernehimlen over det dybe Mørke.</p><p>- Nei - nei - hvor her er smukt. Hans Udbrud døde, og de taug.</p><p>Lænede til Rækværket stirrede de ud over Havet.</p><p>Men da de hørte Grevens og Fyrstindens Stemmer lidt borte, vendte de sig begge hurtigt <span class="pagebreak" id="s153">[Page 153]</span> paa samme Tid, og de gik videre, hjemad, langs Dæmningen.</p><p>De havde gaaet et Stykke uden at sige noget. Saa stansede Carl, og paa sin sædvanlige bratte Maade sagde han: Hvor tør Fyrstinden dog sige saadan noget. . . om Folk . . . saa skrækkeligt. Ellen saa paa ham. Hun havde ikke troet, han havde forstaaet -</p><p>Men hun spurgte ikke, og han talte ikke mere. Udenfor Hotellet ventede de paa de andre, og de gik op sammen.</p><p>Ellen opdagede, mens de ventede paa Théen, at hun havde tabt sin Vifte, maaske paa Trappen. Carl løb ned i Portnerlogen for at spørge, og Viften laa paa Bordet. Portneren gav ham den.</p><p>- Det er maaske Deres Søsters Vifte? Den er just funden paa Trappen - -</p><p>Carl saa paa ham, og lidt forvirret over sin Familiaritet, sagde Portneren.</p><p>- <span class="italics">L'eventail de madame la comtessc!</span></p><p>Carl lo og tog Viften. Men udenfor Døren kyssede han to Gange dens hvide Svanedun, inden han gik ind til de andre.</p><p>Lidt efter vilde man til Ro. Da Carl sagde Godnat, kyssede han Ellen paa Haanden og sagde sagte: Mange Tak, mange Tak for idag. Og da han løftede Hovedet, saa Ellen, at han havde Taarer i Øinene.</p><p>Greven blev nogle Øieblikke tilbage. Han <span class="pagebreak" id="s154">[Page 154]</span> er en skikkelig Dreng, sagde han. Og han har virkelig voxet sig køn - synes Du ikke?</p><p>Ellen havde ikke hørt hvad han sagde, Hun stansede paa sin Vei forbi Sofaen.</p><p>- Tror Du, tror Du egenlig det var rigtigt at tage ham med i Theatret . . .?</p><p>- Hvorfor dog? Aa - han lo - nei, ved Du hvad - det store Menneske . . . Det var dog for galt . . .</p><p>Nu da det blev sagt, følte Ellen selv det latterlige; hun kom til at smile: Nei - ikke saadan, sagde hun . . . Men - - aa nei, det var bare en dum Idé . . .</p><p>Da Greven var gaaet, aabnede hun Flygelet og gav sig til at spille. Det var en gammel Melodi, som gled frem under hendes Hænder. Hun vidste det knap selv, men mens hun spillede, begyndte hun at nynne svagt. Saa sang hun:</p><div class="lg"><div class="l">Tell my the tales, as remeinber to my</div><div class="l">Long, long ago</div><div class="l">Long ago.</div></div></div></div><div class="pagebreak" id="s155">[Page 155]</div><div class="teidiv1" id="index-group.1_text.2_body.1_div.2"><h2><span class="headingNumber">2. </span><span class="head">II.</span></h2><div class="teidiv2" id="index-group.1_text.2_body.1_div.2_div.1"><h3><span class="headingNumber">2.1. </span>§</h3><p>Deres Yndlingstur var langs Havet.</p><p>De gik bort fra Dæmningen, forbi det kongelige Slot, ud, hvor der ikke var banet Vel, og Ellen gled i det løse Sand. De maatte holde sig fast i Marehalmstotterne, naar de vilde op paa Klitterne, og sommetider maatte Ellen tage fat i Enden af Carls Stok, og saa trak han hende op paa Klitbanken.</p><p>Thi der oppe fra var Havet skønnest.</p><p>Det laa som en straalende, altid vuggende Flade, grønlig-blaat i Middagssolens Skær.</p><p>Og intet saa de uden Hav og Himmel. Himlen sommerlig med sit uendelige Blaa, dyb og klar; og Havet samlende paa sine Bølgekamme Solens Straaler i en Glitter-Stribe, der bestandig steg og sank igen og brødes.</p><p>Saa plantede de den store Lærredsparasol i Sandet og slog den op og satte sig under den i Skyggen; han mest ved hendes Fødder. Thi det var hans bedste Plads.</p><p>Men mens de talte - det var hende mest, <span class="pagebreak" id="s156">[Page 156]</span> han sad og lyttede - hørte de bestandig Oceanets Skvulp, der gik tungt over Strandens Sand.</p><p>Og naar han saa paa én Gang, mens de sad, greb hendes Haand og beholdt den længe mellem begge sine, tog hun den ikke bort, hun smilede kun. For hun vidste, saadan var han, og hun havde vænnet sig dertil. Nu kunde hun slet ikke tænke sig det anderledes.</p></div><div class="teidiv2" id="index-group.1_text.2_body.1_div.2_div.2"><h3><span class="headingNumber">2.2. </span>§</h3><p>De allerførste Dage var det hans Øine, der havde interesseret hende. De var altid duggede - hans Øine, og de hvilede paa hende overalt. Hun kunde sidde i Kurhuset midt i en pludrende Kreds, og henne fra en Krog følte hun hans Øine paa sig; de søgte hende, naar hun taug, og naar hun talte; de veg ikke fra hende, naar hun gik, fulgte hende, hvorhen hun flyttede sig.</p><p>- Deres Stedsøn har katolske Øine, sagde Fyrstinden til hende. Han lever evig med Blikket paa Madonna.</p><p>Fyrstinden havde Ret. Det var noget lignende, som laa i hans Blik, og Omskrivningen gav det halvt. Blikket paa Madonna.</p><p>Hun sagde det en Dag til ham.</p><p>- Hvorfor ser De dog altid paa mig? Er dep saadan noget mærkeligt ved mig?</p><p>- Ser jeg paa Dem ? - det ved jeg ikke af.</p><p>Men lidt efter hang hans Blik atter paa hende med det samme Udtryk.</p><p>Naar de var alene, og hun længe havde talt <span class="pagebreak" id="s157">[Page 157]</span> og saa rettede et Spørgsmaal til ham, svarede han aandsfravaerende og som en, der vaagner af Drømme. Hun vidste ikke en Gang, om han rigtig havde hørt, hvad hun havde sagt. Men hørt det, havde han alligevel; for det kunde godt hænde, at han et Par Dage efter, midt som de sad og talte om andre Ting, pludselig spurgte om et og andet fra den gamle Samtale, som hun knap havde troet, han havde hørt.</p><p>Saa havde han altsaa baade hørt det og tænkt derover.</p><p>Men Tingen var, det blev lidt vanskeligt at vide, hvordan han egenlig var, og hvad han tænkte. Thi han talte saa lidt om sig selv. Hun kunde ligefrem <em>kæmpe</em> for at faa ham til at tale, fortælle, give sig hen - thi han var bare som <em>bunden</em> af hende, <em>sunken</em> hen i en stirrende Beundring, hvor han gik op i <em>det</em>: at se og høre hende.</p><p>- De taler aldrig, sagde hun til ham. Fortæl mig noget.</p><p>- Om hvad? Jeg ved ikke hvad jeg skulde sige: De taler jo.</p><p>- Ja, men jeg vilde gjerne, De skulde tale . . . fortælle mig lidt. Om Deres Liv, om Dem selv . . .</p><p>- Jeg har ikke noget at fortælle.</p><p>Et var sikkert; hendes Mands Søn var uerfaren sorn et Barn. Hun kunde ligefrem blive irriteret ved altid at møde det samme store, forundrede Blik, og bestandig at høre de samme <span class="pagebreak" id="s158">[Page 158]</span> vage, halvdrømmende Svar, naar hun spurgte. Han var dog tyve Aar og havde levet med andre, var opdraget midt i en stor By, i et adeligt Pensionat. Saa stod man dog ikke saadan udenfor alle Begreber . . .</p><p>Undertiden troede hun næsten, det hele var Affektation. En Kerubin-Rolle, han paatog sig, og som gav ham Lov til de utroligste Ting: til pludselig at klappe hendes Hænder, naar hun havde givet ham Armen paa Dæmningen, eller lægge sig ned for hendes Fødder om Aftenen, naar de var alene i Stuen.</p><p>Men at demonstrere nyttede ikke, for det forstod han ikke eller vilde ikke forstaa. Sagde hun noget, saa han blot paa hende med sine besynderlige Øine, der altid var som fulde af Taarer, og hans Væsen blev sky og forknyt.</p><p>Og hun blev paany forundret, troede ham igen og kunde ikke taale at se ham bedrøvet. Selv den mindste Misstemning virkede paa ham som en hel Betagelse, næsten som en fysisk Smerte, der gjorde ham hjælpeløs og ulykkelig.</p><p>- Hvorfor ser De dog saa bedrøvet ud? spurgte hun saa omsider.</p><p>Som oftest svarede han ikke, hans Læber skælvede blot, mens han holdt dem fast lukkede.</p><p>- Er det mig, som gjorde Dem bedrøvet?</p><p>- Aa nei - De - og han saa paa hende - men jeg tror, De er vred paa mig.</p><p>- Men, hvorfor dog? - hvor falder De <span class="pagebreak" id="s159">[Page 159]</span> dog paa det? Jeg har jo slet ingen Grund til at være vred.</p><p>Hun lod Haanden glide hen gennem hans Haar - saa blødt, et lokket Barnehaar at føle - og han lagde næsten sit Hoved op til hendes Knæ.</p><p>Hun flyttede sig ikke. Efterhaanden tænkte hun slet ikke mere derover. Hun sad og lod sin Haand klappe det lokkede Hoved, mens hun talte ganske blidt, saa blidt.</p><p>- Ja, sagde hun, ja, Carl, De er et godt Barn. Og hans Hænder, der skælvede, greb hendes.</p><p>Efterhaanden begyndte han ogsaa at tale mere frit. Han fortalte om sin Barndom i Brüssel og om Livet paa Boulevard du Midi i Hr. Dubois Pensionat.</p><p>Det var en ensformig Barndom uden Afveksling. Den unge danske Dreng havde levet fremmed og alene mellem de nitten Franskmænd i Hr. Dubois adelige Planteskole. Han havde været meget gode Venner med dem især i de første Aar, men senere, da de begyndte at blive voksne allesammen, kom han langsomt til at staa helt for sig selv. De andre kom ud, fik Lov til at gaa paa Bal, fulgte med deres Slægtninge i Theatret og besøgte dem om Fridagene. Carl Urne kendte ingen. Naar de andre saa kom hjem fra Ferien, og de om Aftenen pludrede paa Sovesalene fra Seng til Seng om deres Erobringstog mod Kammerpigerne og erotiske <span class="pagebreak" id="s160">[Page 160]</span> Seirvindinger over Kusinerne og - Tanter, laa Carl vel og hørte paa Ordene, som blev sagt, men han tænkte ikke noget derover, og altsammen var det noget, som ikke vedkom ham. Thi ham traadte det aldrig imøde, og det havde ingen Virkelighed for ham. Dagene gik saa let.</p><p>- Vi havde jo nok at gøre hele Dagen. Saa havde jeg ogsaa mine Timer med Professor Genest og saa fægtede jeg hver Dag - jeg var den dygtigste i Fægtning . . .</p><p>- Men i Deres Fritid - om Aftenen? . . .</p><p>- Aa - saa gik jeg med mig selv . . .</p><p>Det var Tingen. Han havde gaaet med sig selv - udenfor Livet. Han havde læst og skrevet og lært udenad og fægtet, og Dagene var gaaet, og mens Maanederne hurtig blev til Aar og Aarene som Dagene, og mens de andre var begyndt at kigge nysgjerrigt over Hr. Dubois Gitter ud i Livet, maaske i Smug at smage lidt paa dets Frugter, gjorde han sin daglige Dont som i Drømme.</p><p>Ellen begyndte at forstaa sin Mands Søn. Han havde levet sin Barndom som en fremmed mellem fremmede. Han havde ikke forstaaet de andre, de andre ikke ham.</p><p>De første Aar var alt gaaet godt, men siden var Forskelligheden vel instinktmæssig blevet følt. Carl Urne og kans Kammerater vare skiltes, og hos hendes unge Stedsøn havde Længsler og <span class="pagebreak" id="s161">[Page 161]</span> Savn, vaagnende Begær og gammel Tørst efter Ømhed, samlet sig i et ensomt Sind som et Taagehav af vagt Drømmeri. Deri havde Carl Urne levet sin første Ungdom.</p><p>Naar han nu, mens de sad paa Klitten under den store Parasol, fortalte om den svundne Tid, kunde han pludselig gribe hendes Haand og trykke den krampagtigt.</p><p>- Men nu - nu har jeg det saa deiligt.</p><p>De blev tause, og bevægede lyttede de til Havets Sang. Vid og mægtig laa dets Kæmpe-Flade.</p><p>- Længtes De da ikke? spurgte hun.</p><p>- Længtes? Jo - nu tror jeg, det var Længsel. Mange, mange Aftener, naar jeg sneg mig ud af Sengen, mens de andre sov, og jeg stod og stirrede paa Himlen, og jeg græd og græd - - -</p><p>- Stakkel - det var Hjemve . . .</p><p>- Har De ogsaa følt det? . . . naar Skyerne driver, og man bli'r ved at stirre, stirre paa dem, til de fortæller En saa meget . . . som, man slet ikke ved, hvad er . . . for det er altsammen som i Drømme . . .</p><p>- Jo, det føler vi vel alle - naar vi er unge,</p><p>- Det er, som man gaar i Taage, og noget bliver ved at kalde og kalde paa En, og det tynger som en Byrde paa Ens Bryst . . . Just, fordi man ikke ved, hvad det er - - <span class="pagebreak" id="s162">[Page 162]</span> . . . Det er ligesom det raabte bag et Tæppe, og man lytter og lytter og forstaar det ikke . . .</p><p>Solen begyndte at dale. Ude i Vest stabledes Skyer til Bjerge, og mens den halve Himmel glødede I Flammer, gled det store Hav som en Strøm af Purpur, dunkelrødt, med Vinens fulde Farver, op mod Stranden til dem.</p><p>Da døde Talen.</p><p>De reiste sig stille; og fra Klittens Kant saa de, han lænet op mod hende, frem mod det funklende Hav.</p><p>Hun læste i hver Krog af hans Sjæl; hver Rørelse fornam hun i dette Liv, som var begyndt at foldes ud.</p><p>Og da Ellen først troede paa sin Stedsøn, veg Forbauselsen, og den blev langsomt til en halvt vemodig Interesse i Slægt med en Søsters milde Hengivenhed, Hendes egen Erfaring bandt hende til denne Uberørthed, som hun ønskede at værne om.</p><p>Saa følte hun under sit Samliv med Carl alt mer og mer Sædemandens Glæde. Hun fornam paa sin Vandring gennem dette Sjæleliv, som hun følte, hun tog i Besiddelse, en besynderlig og utænkt Fryd ved at kaste ved hvert Ord og i hver Time den første Udsæd i en ny og jomfruelig Jord, ingen Plovfure havde brudt, og som skælvende undfangede sin første Grøde.</p><p>Ligesom alle blaserede og skeptiske Sjæle var Ellen i sit inderste dybt sentimental, og <span class="pagebreak" id="s163">[Page 163]</span> efterhaanden kunde selv det mindste Udbrud af Carls umiddelbare Sind vække hendes Følsomhed.</p><p>Der hørte saa lidt til at gøre ham glad, blot en lille Gave, saa ubetydelig en Overraskelse, den ringeste Gunst. Og naar han saa viste sin Glæde i alt dette pludselige og umotiverede, det næsten kaade, der var eiendommeligt for hans Væsen, som bestod af Udbrud, da kunde hun reise sig taus, gaa hen imod ham og betragte ham med et Smil - men hendes Øine var fulde af Taarer. Og hendes Stemme var blød som et Kærtegn, naar hun sagde til ham:</p><p>- Carl - hvor De dog er et Barn.</p><p>Hun vænnede sig at kærtegne ham, Overfor ham kom Ømhed af sig selv. Hundrede Gange greb han hendes Hænder, altid maatte han være hende legemlig nær. Deraf opstod lidt efter lidt den evindelige Nærhed, hvori de levede af hinanden: en drivende Trang hos hende til at give, hos ham til at indsuge med Sjæl og med Sanser - førte dem uimodstaaeligt sammen.</p><p>Ellen begyndte at gribe sig i uafbrudt at tænke paa ham. Hun smilede deraf. Men uden at gjøre sig Rede derfor, vogtede hun sig for ikke at tale formeget om Carl. Hun troede nok, hun havde gjort det i den sidste Tid.</p><p>Hun var heller ikke mer ganske ens i sit Væsen, naar de var alene, og der var andre tilstede; undertiden, naar der var fremmede eller blot hendes Mand kom ind, kunde hun ignorere ham, være ganske <span class="pagebreak" id="s164">[Page 164]</span> kold og siet ikke se ham. Men saa, naar de igen blev ene, følte hun det som en Befrielse, og der kom over hende en frisk Glæde, som paa en Gang kunde gjøre hende næsten yngre end han.</p><p>Disse Overgange skabte mellem dem et eget Frimureri, som han slet ikke anede, hun kun ubestemt fornam med eget Velbehag.</p></div><div class="teidiv2" id="index-group.1_text.2_body.1_div.2_div.3"><h3><span class="headingNumber">2.3. </span>§</h3><p>Det var Badetid, og Strandbredden var opfyldt af Støi.</p><p>Naar de tunge Badevogne rullede ned gennem Brændingen, løb Herrerne hurtigt ud imod dem, barbenede og hujende, og der begyndte en Strid; klyngevis stredes de og fægtede oppe paa Vogntrinene, mens Badekonerne værgede Dørene, og de flamske Kuske skændtes . . . Saa blev der en Jubel af Skrig og Raaben, naar Flamlænderinderne svang de store Koste, og Kuskene smældede med Pidskene over Herrernes Hoveder, saa de maatte slippe Taget og de satte sig midt i det halvvaade Sand lige paa Bagdelen, mens Hestene stampede.</p><p>Halvnøgne Bebéer væltede rundt i de dybe Hjulspor: eller de rodede i Sandet med Spader og Hakker og lavede Volde og Fæstninger og gravede dybe Kanaler af de smaa stillestaaende Arme af Oceanets Vand, som Floden havde glemt. Eller de lod bygge Pyramider om sig af Sandet lige til Hovedet, der stak op lyslokket over Sandbjerget, mens Ammerne hvinede og Guvernanterne <span class="pagebreak" id="s165">[Page 165]</span> rendte rundt paa Strandbredden som forpjudskede Høns, der har Ællinger.</p><p>Men lidt længere inde laa Mødrene under spraglede Lysthusparasoller med en Bog og ventede dovent paa deres Badetime,</p><p>Herrerne strakte sig paa Maven, mens de studerede «Gil Blas» og blev bagte af Solen, eller de røg med Næsen lige op i Luften og en glemt Roman paa deres Knæ, eller de iagttog Havet fra Taget af de tomme Badevogne, væbnede med uhyre Kikkerter og værnede af store Panamahatte.</p><p>Ude i Brændingen holdt Badevognene i en</p><p>lang Række med deres hvide Tage skinnende i Solen. Mellem de høie Hjul dukkede de Badende frem, og sprang op og ned Tor Brændingens tunge Stød.</p><p>Raabene og Latteren fra Havet gled sammen med Strandbreddens Spektakel, hvor man hørte Bladsælgernes Skrig og Børnenes Hvinen mens de legede . . . Der var et Mylr i Sollyset af rødstribede Parasoller, flamske Dragter og smaa Telte med farvede Vimpler . . .</p><p>Og hele Hurlumheien ledsagedes af Brændingens ensformige Slag, der reiste sig mellem Badevognenes Hjul og gik skummende ind mod Stranden med en dump Brusen.</p><p>Ellen sad inde paa Bredden under en stor Solskærm og vidste ikke, om hun vilde bade. Thi hun havde i de sidste Dage ikke været ganske vel. Men da Tjeneren meldte, at Vognen <span class="pagebreak" id="s166">[Page 166]</span> var beredt, kunde hun ikke modstaa og reiste sig. Hun viftede til Greven fra Badevognens Trappe, og hun klædte sig hurtigt af inde i Rummet.</p><p>Hun hørte Vandets evige Slaclsk om Hjulene og Hesten, der asede i Bølgerne. Gennem Lugen saa hun ud over Havet, hvor de Badende flokkedes i Klynger, dukkede sig og under forvirret Jubel løb ind foran den mægtige Brænding - der naaede og dækkede dem - og gled over.</p><p>Solen glitrede over hele Havet.</p><p>Hun følte en Glæde til Badet, mens hun fæstede de Perlemoders Spænder, kastede den lette Silkeslaabrok om sig og slog de to Slag paa Døren for at kalde. Den store Flamlænderinde stod opskørtet paa det nederste Trappetrin, og Ellen traadte ud.</p><p>Hun vilde lade Kaaben falde i Konens Hænder, men hun tøvede med Haanden løftet for at løse Baandet og betragtede Oceanet.</p><p>Hun syntes aldrig, hun havde set det saa smukt.</p><p>Det gled majestætisk under Augustdagens Sol i skinnende Pragt. Helt ude laa det som en sollys Flade, et slebet Speil for Himlens Sommerklarhed, fortonet let i Horisontens Dis ; men længere fremme fik det mørke Farver, rullede dorsk de tunge grønblaa Vande ud for Solens Kærtegn, som et Kæmpedyr, der dovent strækker Kroppen.</p><p>Inderst inde gjorde de Badende Larm. <span class="pagebreak" id="s167">[Page 167]</span> Fyrstinden førte an i en Kvadrille, der løstes op og flygtede med Hvin for en skummende Brænding - -</p><p>Ellen vaagnede af Drømmeriet ved et Gys og løste hurtigt Snoren til sin Kaabe. Hun stod i Badedragten paa det øverste af Trappen.</p><p>Saa vendte hun sig for at gaa ned, men hun stansede med ét. Lidt foran sig saa hun Carl, stirrende paa sig, blussende rød. Hun blev forvirret og ganske bleg.</p><p>Og i det samme greb hun Kaaben, slog den om sig og steg ned i Vandet.</p></div><div class="teidiv2" id="index-group.1_text.2_body.1_div.2_div.4"><h3><span class="headingNumber">2.4. </span>§</h3><p>De gik rundt om Kurhusets Galleri, hvor Dørene stod aabne til det mauriske Tag. Nede i Salen havde det været meget varmt, knap til at aande. Her følte man Luften fra Havet, stærk og kølig, og med Carl under Armen traadte Ellen ud paa Taget.</p><p>De stod lidt ved Døren - som om Ellen pludselig tøvede for Mørket. Saa begyndte de at gaa, langsomt, Arm i Arm under den stjernerige Himmel.</p><p>De hørte Orkestrets Musik, der steg afbrudt op fra Salen, og den dybe Mumlen fra det nære Hav. Faldt en Stjerne, stansede de begge.</p><p>Husk at ønske, Carl.</p><p>Han svarede ikke, men hun betragtede hans Ansigt, der var opadvendt mod Mælkeveiens Skær.</p><p>De nærmede sig til Balustraden mod den <span class="pagebreak" id="s168">[Page 168]</span> store Gaard; og de hørte Stemmer og Raslen af Seletoi og Portierens Raab, der skreg til Kuskene . . . Lyset fra «Ærestrappens» Kandelabrer slog op imod dem og blændede deres Øine.</p><p>Kom - lad os gaa.</p><p>Men Ellen vilde sé, gik hen til Balustraden og lænede sig frem. Det er til Ballet, sagde hun. Sé blot.</p><p>De stod over Trappen: i Ly af den store Portal strakte de Hovederne ud tæt ved Siden af hinanden og saa paa Strømmen af Gæster. Damerne steg ud af deres Vogne og løb op ad Marmortrinene ved Herrernes Arm, med oploftede Slæb. Naar de kom ind under Kandelabrene, saa Carl og Ellen Diamantagretternes Spil i deres Haar og de hvide Nakker under Silkeslaget, naar de bøiede Hovedet. Efter dem dukkede Tjenerne frem med ubevægelige Ansigter og blottede Hoveder.</p><p>Vognene blev ved at køre til og fra. Dørene smældede op og blev smækket i.</p><p>Ellen kendte de fleste; og de begyndte at hviske og pege oppe i Skyggen af Portalen, morede sig over at se, uden at blive set.</p><p>Gennem de oplyste Vinduer fulgte de Skaren langs med Gangen, hvor de stansede, mens Tjenerne tog Balslagene. Damerne lod Slæbene falde og lænede sig ved Herrernes Arm. Majordomus slog Fløidørene op. Saa vendte Tjenerne tilbage til Vognene, stive og alvorlige.</p><div class="pagebreak" id="s169">[Page 169]</div><p>Inde i Balsalen saa Ellen og Carl Skyggerne glide forbi Rudernes Kniplingsforhæng, mødes, dvæle sammen og skilles. De lo, naar de kendte dem igen.</p><p>Dét var som en hel Leg af Skyggebilleder . . . mens Musiken begyndte at spille til Dans, og Vognene blev ved at rulle op foran Trappen.</p><p>De blev staaende bøiede ud over Balustraden og saa ned. De følte begge en stille Glæde ved at staa her sammen i Mørket, over Sværmen; og Carl havde uden at vide det lagt sin Arm ind under Ellens,</p><p>Saaledes stod de længe. Ellen begyndte at nynne Valsen fra Balsalen. Saa halvsang de lidt efter lidt begge to, indtil de gav sig til at le, langt og fornøiet, og lige med ét løb de bort fra Balustraden ind i Mørket.</p><p>De gik atter langsomt, forbi Koncertsalens Kuppel, tause og bøiende bort fra Lyset.</p><p>Men da de naaede Balkondøren, hvor Musiken strømmede op imod dem, stansede Carl:</p><p>- Hør, det er Rubinsteins «Asra»,</p><p>Ellen havde endnu Valsen i sit Øre.</p><p>«Asra»? sagde hun.</p><p>Men pludselig genkendte hun Ordene:</p><div class="lg"><div class="l">- Täglich ward er bleich und bleicher,</div><div class="l">bleich und bleicher</div></div><p>- og blev staaende lyttende som han.</p><p>Naar Sangerens Stemme sagtnede, hørte Ellen Carls Aandedrag tungt tæt ved sig; og hun havde <span class="pagebreak" id="s170">[Page 170]</span> Lyst til at sé hans Ansigt. Men hun forblev ubevægelig. Lidt efter trak hun stille sin Arm ud af hans.</p><p>Saa løftede hun Blikket og saa fra Siden paa ham. Han var betagen og bleg.</p><div class="lg"><div class="l">Und mein Stamni sind jene Asra,</div><div class="l">welche sterben, wenn sie lieben.</div></div><p>I pludselig ømhed, mens Sangeren henaandende gentog de sidste Ord, lagde hun sin Arm om hans Hals.</p><p>Da de vækkedes af Bifalds-Larmen, løftede Carl sit Hoved fra hendes Skulder.</p><p>- Kom - lad os gaa ned til Havet.</p><p>- Til Havet, nu . . . saa silde . . , Nei - korn, vi maa hjem.</p><p>Men hun fulgte efter ham og han gik foran langs med Balustraden til det lille Taarn. <em>Der</em> førte Vindeltrappen gennem Læsesalonerne ned til Terrassen imod Havet.</p><p>Trappen var mørk med fortrukne grønne Gardiner. Ellens Hæle klaprede mod Jernet; lidt efter snublede Carl. De tyssede paa hinanden og listede ned ad Trinene som to Børn paa Flugt.</p><p>Da de kom nedenfor den første Omdreining trak Ellen Gardinerne lidt fra. Hun slog Carl paa Skuldrene og pegede ud i Læsestuen: En gammel Gentleman sad og nikkede neden under.</p><p>Saa traadte de ad en Bagdør ud paa Kaien.</p><div class="pagebreak" id="s171">[Page 171]</div><p>Der var ganske stille. Kun nu og da bar et Vindpust en fjern forvirret Støi ind mod Dæmningen, et Par Valstoner døde hen ude over Havet. Ellers var det tyst.</p><p>De satte sig paa en Bænk ved Kaiens Rand, og mens de talte, begyndte det mørke Hav at lyse som hvid Ild. Bølgerne steg og sank med Skum af lyse Flammer; gød sig over Mørket som Tæpper af Lava i Luer. Indtil det hele Hav laa som et flammende Krater i Fosforets straalende Glans.</p><p>- Men - Carl, De, som er Lykkens Skødebarn? De skulde aldrig være helt glad?</p><p>- Nei - jeg ved ikke, men jeg kan ikke være helt glad. Som nu, hvor her er saa smukt, og De er her - og alting . . , Jeg tænker altid bare paa: Naar det saa er forbi . . . Og saa er jeg bedrøvet i det samme.</p><p>- Det er De ikke ene om. Saadan gaar det vel os alle, som føler altfor stærkt.</p><p>- Kan man føle for stærkt?</p><p>- Ja, Carl - for stærkt til at blive lykkelig.</p><p>- Maaske. Carl bøiede Hovedet og støttede det paa sin Haand, mens Ellen talte sagte:</p><p>- Naar man elsker den høieste Lykke af hele sin Sjæls Begær - og alt det andet kun er det nøgne Intet . . . Livet bliver bare det ene eneste.</p><p>Ellen holdt inde, som betvang hun sig selv.</p><p>Og fortabt i Tanker reiste hun sig fra <span class="pagebreak" id="s172">[Page 172]</span> Bænken og gik hen ad Kaien. Carl fulgte efter, og da de igen gik ved Siden ad hinanden, gentog han i samme Tone.</p><p>- Det eneste -</p><p>Ellen hørte det og rystede paa Hovedet: Nei - Carl - det skal man ikke søge . . .</p><p>Hun gav sig til at gaa roligere for at tvinge Oprøret, hvori hun var kommen. Men hun kunde ikke finde noget ligegyldigt at sige, og de taug begge.</p><p>Saa traadte hun ned ad Stentrappen, der førte til Havet, og de satte sig stille paa Trinet, tæt ved hinanden.</p><p>Havet lyste foran dem. Inderst inde spredtes Fosforglansen som et Skum af Stjerner i det mørke Vand.</p><p>Ellen betragtede Carl, og mens hun tog hans Hænder og klappede dem sagte, sagde hun:</p><p>- Jo, Carl, De maa blive lykkelig.</p><p>Han støttede Albuerne i hendes Skød, og de smilede begge med Taarer i Øinene. Saa med ét spurgte Carl:</p><p>- Hvorfor skrev De dog saa sjældent?</p><p>- Skrev? Aa - til Bryssei.</p><p>- Kun tre Gange . . .</p><p>- De Par Ord . . . </p><p>- Ja - for De vidste ikke hvor jeg længtes . . . </p><p>De blev ved at sé hinanden ind i Øinene, indtil de skælvede.</p><div class="pagebreak" id="s173">[Page 173]</div><p>Saa slog Ellen sin Arm om den Hvilendes Hals, og sagte som et Suk hvidskede hun, mens hun drog ham ind til sit Bryst:</p><p>- Min Dreng, min bedste Dreng.</p><p>Og længe mødtes deres Læber.</p></div><div class="teidiv2" id="index-group.1_text.2_body.1_div.2_div.5"><h3><span class="headingNumber">2.5. </span>§</h3><p>I de sidste Dage af September var Grevens vendt tilbage til Danmark. De havde tilbragt et Par Uger i Paris og nogle Dage i Kassel. I Hamburg sagde Ellen, hun vilde gerne besøge Thorsholm i Stedet for strax at tage hjem til Urnesgave. Hun og Carl havde talt saa meget om hendes Barndomshjem, og hun længtes efter at se det igen. Saa tog de derop.</p><p>Ellen havde den lidt kostbare Idé, at hendes Faedrenegaard altid skulde staa beredt, som om kun kunde ventes hjem hver Time. Derfor behøvedes kun en kort Ordre, og de fandt ved Ankomsten alt rede og alt ved det gamle.</p><p>Det sene Efteraar var usædvanlig smukt med mild og gennemsigtig Luft. Paa Terrasserne blomstrede de høistammede Roser endnu, og Bedenes Grund var grøn af Reseda og Violer, der piblede frem paany. Langs Taarnene begyndte Espaliernes Blade at gulne, og Druerne tittede blaa og tunge ud bag mangefarvet Løv.</p><p>I Plænenes Anlæg ragede Bladplanterne op med mørke Kæmpeblade, og de store Maistoppe kastede lange Skygger hen over Grønsværet. Stive Asters prangede i Solen, og ved deres Rod <span class="pagebreak" id="s174">[Page 174]</span> i Bedene, der var krandset med Vedbend, mylrede det med Heliotroper ved Siden af Stedmoderblomster.</p><p>Alt spirede, Den store Rødtjørn stod anden Gang med fulde Knopper, beredt at springe ud, og rundt i Skyggen af Busketterne viklede friske Bregner sig lyse ud af deres Hylstre.</p><p>Men Rønnebærrene, der hang straalende røde, forenede Efteraarets Pragt med den sene Sommers, og Lindegangens Løv var isprængt med rigelig gult, der lignede Guldstænk i Solen.</p><p>Naar Carl om Morgenen havde kaldt paa Ellen ved at jodle udenfor Taarnvinduet, og hun aabnede Havedøren og traadte ud paa Terrassen - kunde hun staa længe fortabt i Beskuelsen af Haven, der straalede i sin sildige Rigdom under den første Formiddags Sol. Og naar de havde vexlet de første Hilsener, faldt de begge hen paa en Bænk, og halve Timer sad de, tause eller sagte samtalende, uden at kunne rive sig løs fra Synet af Havens Pragt. Der var i dens mylrende Rigdom af alle Aarstiders Gaver en tropisk Berusning af Duft og tusinde Farver.</p><p>De sadlede Heste maatte vente.</p><p>Ellens og Carls stadige Tur var til Bakkerne.</p><p>I den klare Luft straalede Havets fjerne Stribe som en Bræm af Sølv, og de bare Marker laa bølgende foran dem.</p><p>Hele Ellens Barndom vaagnede paany, mens de sad der under Egetræerne Time efter Time, og <span class="pagebreak" id="s175">[Page 175]</span> gensidigt flettede de Minde i Minde, et Væv af Erindringer, saa de syntes, hele deres Barndomsliv blev fælles Eie.</p><p>Og kun hendes Barndomsliv vaktes for Ellen ved hvert Skridt. Alt mellemliggende var forsvundet. Naar de gik i Lindealléen, hvor Solen kastede gyldne Pletter paa den muldede Jord, øste Ellen sine Barndomssorger ud som milde Klager i Carl Urnes Sind.</p><p>Elegisk maatte det vel kaldes, det der var kommet alt mer og mer over Ellen, <em>det</em>, som, naar de saadan gik, gjorde hendes Stemme ganske mild og Blikket saa dugget-blødt. Løste hele hendes Væsen op i klyngende Hjælpeløshed.</p><p><em>Det</em> sugede Carl Urne ind som skøn Musik, indtil det var ham, der blev glad. Saadan skiftede bestandig deres Stemning.</p><p>- - En Dag, da de sad paa Bænken ved Gravstedet, sagde Carl:</p><p>- Hvor Folk dog dømmer feil . . .</p><p>- Om mig? Aa ja. . . De kender mig jo ikke. Hun reiste sit Hoved lidt op fra Stenen, paa hvilken hun støttede det. Hvad siger man om mig?</p><p>- Aa - saa meget . . . og saa er De just det mildeste, jeg kender.</p><p>- Altsaa, at jeg er haard. Tror De det, Carl? Aa . . . nei ikke nu . . . men der kommer maaske en Tid . . . Hun taug lidt, saa sagde hun og stadig sagtere og mere tøvende: <span class="pagebreak" id="s176">[Page 176]</span> - Men De maa heller ikke tro - hvad de fleste . . . det vilde gøre mig ondt, om De troede det - at jeg er meget ærgerrig . . . Hun tøvede igen, og Carl blev flygtig rød. Ellen støttede atter Hovedet paa Stenen:</p><p>- Jeg har aldrig fundet, at en Urne var mer end en Maag, sagde hun . . . Jeg havde kun haft en eneste Ærgerrighed i mit Liv . . . en eneste . . . kun en Vilje: at bøie mig, et eneste Ønske: at hjælpes - og saa siger de, jeg vil kun befale . . .</p><p>Ellens Hænder faldt slapt ned fra hendes Skød. Carl greb dem og bevæget sagde han:</p><p>- Og kunde <em>jeg</em> da slet ikke gøre Dem lidt glad?</p><p>Hun saa paa ham og trykkede hans Hænder, og i det milde Tonefald, der gjorde hendes Ord til tusind Kærtegn, sagde hun:</p><p>- Om De kan, min egen Carl, De er jo mit eneste Solskin.</p><p>- - - Om Aftenen læste de for hinanden, eller Ellen spillede. Naar de havde drukket The, og Greven fik sig et Parti Billard i det østre Taarn, tog Ellen en Kaabe om sig, og de spadserede i Haven. Natten var stjerneklar og forunderlig mild. De gik op og ned i Alléerne, hvor det var stille, saa de hørte deres egne Trin og hvert Blad, der sagte faldt til Jorden; paa de mørke Plæner ragede Bladplanterne og som store <span class="pagebreak" id="s177">[Page 177]</span> Skygger, og Heliotropduften gennemtrængte Nattens Mørke.</p><p>De blev ved at gaa i Alléernes Dunkelhed, tause i den stille Nat. Men pludselig droges de ind mod hinanden og med hastig Aande, berusede af Nattens Duft og Taushed, mødtes de i hede, uvilkaarlige Kærtegn.</p><p>Naar de saa atter traadte ad Terrassens Gange ind i Stuen, hvor Lampen brændte rolig under sin blaalige Skærm, faldt Carl Urne hen i lange Drømmerier, Men Ellen kunde kaste sig foran Flygelet, og i brusende Larm jog hun alle Strenges Toner op.</p></div><div class="teidiv2" id="index-group.1_text.2_body.1_div.2_div.6"><h3><span class="headingNumber">2.6. </span>§</h3><p>Saaledes gik et Par Uger paa Thorsholm.</p><p>En Aften var de blevet inde. Ellen frøs og havde fundet det altfor koldt at spadsere. Hun sad med Foden stemmet imod Risten og læste foran Kaminen. Naar hun løftede Blikket, mødte det Carl, der hang i en Stol, drømmende med opspilede Øine og Hænderne foldede over sine Knæ. Ellen faldt selv hen, glemte Bogen i sit Skød og stirrede paa Bøgeblokkene i Ilden.</p><p>Hun vækkedes ved Urets Slag og saa Carl endnu sidde ubevægelig i samme Stilling med store og stirrende Øine.</p><p>Hun saa et Øieblik paa ham, og Carl følte hendes Blik og vaagnede med et pludseligt Smil.</p><p>- Hvorfor læser De ikke for mig? spurgte hun.</p><div class="pagebreak" id="s178">[Page 178]</div><p>- Hvad skal jeg læse?</p><p>- De holder jo mest af Musset. Tag hans Digte.</p><p>- Bogen ligger ovenpaa -</p><p>- Men saa - kan De jo hente den. Ellen reiste sig og lod raslende sine Sølvringe falde tilbage paa sin Arm. Bare De ikke er doven, sagde hun, De holder ikke af at bestille noget, Carl, og jeg hader Ørkesløshed. Hent saa Bogen . . . </p><p>Ellen havde talt i en irriteret Tone, og hun begyndte at gaa frem og tilbage paa Gulvet, mens hun gned Sølvringene i sit Armbaand op og ned paa sin Arm. Det var ikke sundt for Carl saaledes evig at falde sammen, sidde og drømme Tiden væk og stirre paa det tomme Rum, saadan, som han altid gjorde i den sidste Tid, det var sygeligt . . . trættende at se paa. Og hvorom drømte han saa? Om hvad?</p><p>Om Formiddagen, naar de sad sammen paa Terrassen, kunde han timevis sidde taus, med. Hagen støttet mod Marmorbalustraden og stirre ud over Lindene.</p><p>- Hvad tænker De dog paa? spurgte hun ofte. Hvor <em>kan</em> De dog sidde saadan uden at tage Dem det allermindste til?</p><p>- Tænker paa? Jeg ser blot saa mange Billeder for mig . . .</p><p>- Billeder?</p><p>Og han faldt hen igen; og naar hun løftede <span class="pagebreak" id="s179">[Page 179]</span> Ansigtet fra sit Broderi, saa hun ham atter med de vidt opspilede Øine fæstede paa Himlen. Saa kunde Ørkesløsheden smitte hende, og halve Timer igennem ridsede hun tankeløst i Marmoret med sin Brodersaks, eller hun fulgte Maistoppene, hvis Skygger svingede for Vinden.</p><p>Ellen trykkede nervøst Sølvringen fast om sin Arm og trak hurtig Silkeslæbet efter sig paa Tæppet, mens hun gik. Der kom i den sidste Tid ofte denne Jagen over hende, en beklemt Uro, saa der ligesom lagde sig en klarn Haand om hendes Hjerte; og Hvile fandt hun ikke nogensteds.</p><p>Da hun hørte Carl, der kom tilbage, satte hun sig igen foran Ilden.</p><p>- Sæt Dem her, sagde hun, De kan godt se ved Kandelabrerne, og det er afskyelig koldt . . .</p><p>Carl rykkede en lav Puf hen til Kaminen: Men hvad skal vi læse? spurgte han.</p><p>- Hvad De vil.</p><p>Carl bladede i Bogen og slog op paa «Rolla». Han begyndte at læse de første Strofer og blev saa ved at læse et Par Sider ud i Træk. Han læste meget dæmpet, mens han sad i Lyset fra Kandelabrene, bøiet over Bogen.</p><p>Ellen hørte knap. Men Versenes bløde Lyd beroligede hende; hun mærkede Ordene som en dulmende Strøm for sit Øre, mens hun sukkede nu og da. Og uden at hun vidste det og ikke over disse Ord, som hun kun utydeligt fornam, <span class="pagebreak" id="s180">[Page 180]</span> begyndte lidt efter lidt Taarerne at rinde ned under de lukkede Laag . . .</p><p>Da Carl holdt op, vendte hun sit Ansigt bort fra Lyset: Hvor det er smukt, sagde hun, Læs mer.</p><p>Carl slog nogle Blade om og lod Bogen hvile paa Sofakanten.</p><p>- Kender De Melodien til «Rappelle-toi», spurgte han.</p><p>- Ja - den af Mozart, sagde hun; og da han begyndte at læse, bevægede hun Læberne svagt, som om hun uhørligt nynnede.</p><div class="lg"><div class="l"><span class="italics">Rappelle toi, quand l'Aurore craintive</span></div><div class="l"><span class="italics">Ouvre, au Soleil son palais enchanté</span>;</div><div class="l"><span class="italics">Rappelle toi, lorsque la nuit pensive</span></div><div class="l"><span class="italics">Passe en rêvant sous son voile argenté</span> - -</div></div><p>Ellen havde dreiet sit Hoved, saa det laa i Lyset, støttet paa hendes Haand. Hun saa Skæret fra Ilden over hans Haar og Kinder, Haaret blev som Guldbrand derved. Og hun lagde Mærke til alle de fine Dun paa hans Kinder ligesom Fnuggene paa en Frugt . . .</p><div class="lg"><div class="l"><span class="italics">Rappelle toi, lorsque les destinées</span></div><div class="l"><span class="italics">M'auront de toi pour jamais séparé</span>,</div><div class="l"><span class="italics">Quand le chagrin, l'exil et les années</span></div><div class="l"><span class="italics">Auront flétri ce cæur désespéré</span>.</div><div class="l"><span class="italics">Songe à mon triste amour, sange à l'adieu suprème!</span></div><div class="l"><span class="italics">L'absence ni le temps ne sont rien, quand on aime</span>.</div><div class="l"><span class="italics">Tant que mon coeur battra</span>,</div><div class="l"><span class="italics">Toujours il te dira</span>:</div><div class="l"><span class="italics">Rapelle-toi</span>.</div></div><div class="pagebreak" id="s181">[Page 181]</div><p>Carl vilde vende Bladet, men Ellens Haand lagde sig ned over Bogen.</p><p>- Læs det en Gang endnu.</p><p>Carl saa op: hendes Ansigt var til Døden blegt; hun lagde en Haand - af Is - paa hans og sagde igen:</p><p>- Endnu en Gang.</p><p>Han læste, en Smule stødvis i Rytmen. Og da han kom til Ende med Verset, lukkede han sagte Bogen til.</p><p>Ellen rørte sig ikke. Carl syntes, han kunde føle Kulden fra hendes Ansigt ned imod sig. Selv brændte han.</p><p>Saadan sad de lidt, Carl halvt forskrækket. Men da Kaminilden begyndte at skære Carl i Ansigtet, bøiede han sig frem, saa han saa Ellen. Hendes Ansigt var helt stift. Under det tykke Purr af Haaret stirrede Øinene og alle Træk var skarpe - -</p><p>Og i forfærdet Angst for dette Ansigt, han aldrig havde set, strakte Carl Urne Hænderne frem:</p><p>- <em>Ellen</em>, skreg han. Hvad er der?</p><p>Hun vaagnede ved sit Navn.</p><p>- Lad mig gaa, ror mig ikke! hun næsten raabte, og da hun var kommen lidt hen over Gulvet, sagde hun uden at vende sig:</p><p>- Jeg er ikke vel . . .</p><p>Hun bevægede Hænderne afværgende, tøvede, som om hun endnu vilde tale og gik.</p></div><div class="pagebreak" id="s182">[Page 182]</div><div class="teidiv2" id="index-group.1_text.2_body.1_div.2_div.7"><h3><span class="headingNumber">2.7. </span>§</h3><p>Da Carl næste Morgen rullede Gardinet i sit Sovekammer op, var der Rim over Plæner og Træer. Det var med et blevet Vinter.</p><p>Ved Frokosten var Ellen livlig som før. Scenen fra igaar var glemt. Efter Frokost spadserede hun med Carl. De gik ned over Plænerne, i Bedene var alle Blomster frosne bort.</p><p>Da de kom hen under Rødtjørnen, løftede Carl sin Stok og slog op imod Grenene. De visnede Knopper faldt som sorte Smaakugler ned om dem paa den rimdækte Jord.</p><p>- - Næste Dag reiste Grev Urne fra Thorsholm til København. Det var vanskelige Tider for Politiken, og Hans Majestæt ønskede helst at have Grev Urne i Nærheden. Man haabede saa maaske ved Leilighed dog paany at kunne bevæge ham til at blive Premierminister, og i alt Fald kunde man bestandig høre hans Raad og benytte hans Indflydelse.</p><p>I København blev Greven da paa forskellig Maade optaget, og det var ikke ganske den samme Selskabelighed, hvori han deltog, som den, der lagde Beslag paa hans Hustru og Carl. Saaledes gik det til, at de to sidste i et Par Maaneder var ligesaa meget sammen inde i Byen, som de havde været paa Reisen og ude paa Thorsholm.</p><p>I November udstedte Grev Urnes Indbydelser til et stort Bal, der gaves til Ære for en <span class="pagebreak" id="s183">[Page 183]</span> fremmed Diplomat, en Ven af Greven, som var her paa Gennemreisen til Stockholm med sin Kone</p><p>og sin unge Datter. Den kongelige Familie lovede at ville beære Festen med sin Nærværelse,</p><p>og man ventede Ballet som Forsæsonens vigtigste Begivenhed.</p></div></div><div class="pagebreak" id="s184">[Page 184]</div><div class="teidiv1" id="index-group.1_text.2_body.1_div.3"><h2><span class="headingNumber">3. </span><span class="head">III.</span></h2><p>Bukkede Nakker i Rad, Damerne dybt i Knæ.</p><p>Et Fløjelsslæb tungt gjennem Rækkerne, i Næserne Duft af Verveine; og Fløldørene lukkes bag Majestæternes hilsende Ryg.</p><p>Gæsterne dvæler i ærbødig Bøining.</p><p>Porten slaas op og slaas i. Majordomus med sin Stav vender tilbage; Grev og Grevinde Urne kommer, hver med sin Kandelaber: de har lyst Majestæterne ned.</p><p>Med et brydes Rækkerne under forvirret og hundredestemmet Støi. Man farer fra hinanden, og man samles, rundt om Buffetterne trænges man. Inde i Salen intonerer Musiken en Vals.</p><p>Midt i Larmen hører man Balinspektørens Raab: Første Extravals - første Extravals! og Majordomus Stemme, der bevæger sig frem mellem Grupperne: <span class="italics">Les tables à jouer - Messieurs, les tables à jour</span>.</p><p>Og Stemmen og Lyden af hans Sølvstav mod Jorden taber sig mellem Latter, Vifteknitren <span class="pagebreak" id="s185">[Page 185]</span> og Støien fra Balsalen, hvor man begynder at valse . . . .</p><p>Knald af Propper; Stimmel allevegne.</p><p>Carl Urne søger. Midt i en Skare unge Piger bag en Palmegruppe finder han sin Dame.</p><p>- Det er os, Comtesse.</p><p>- For anden Gang . . . . </p><p>- Ja . . . . De er Æresgæsten.</p><p>Han førte hende med sig ind til en Krog af Salen. De flyttede tæt sammen for at høre - Orkestermusiken var stærk - han helt ind til hende, Clara Zichy sad med sine blanke Ungarøine fæstet paa ham.</p><p>De skal ud. Carl Urne valser voldsomt, fører hende tæt, hun ligger som en Vaand i hans Arme. De stanser først, naar Musiken holder op.</p><p>Grevinde Urne kan ikke danse. Hun kommer ind i Salen med en gammel fipskægget Hofmand og slutter sig til en Kreds af Damer. Talen er om Majestæterne.</p><p>- Hendes Majestæt var trist iaften, siger Grevinde Rosenkrands. Hun har ikke mer det gamle Smil - jeg vilde ikke have kendt hende igen . . .</p><p>- Det er Begivenhederne i Rusland.</p><p>- Ja, det har taget overordenlig paa hendes Majestæt . . . . </p><p>Man glider fra Sprængningen i Vinterpaladsets Spisesal over til Nihilismen og Fyrst Krapotkin. Grevinde Petersdorf slaar sin Vifte sammen og siger: <span class="pagebreak" id="s186">[Page 186]</span> - At <em>Blodet</em> i den Grad kan glemme sig. Hvor besynderligt. Tre omfangsrige Stiftsdamer nikker bifaldende, og en gammel Excellense i Divanen siger afsluttende og grødet:</p><p>- Godt, at vi har en stærk Regering.</p><p>Grevinde Rosenkrands bøier Konversationen.</p><p>- Spiller De endnu firhændigt med Majestæten. Det er til Grevinde Urne. Om jeg endnu . . . . Carl og Comtessen valsede just forbi. Hun hørte flygtigt hans bløde Fransk - - -</p><p>- Ja jeg spiller undertiden.</p><p>Generalinde Kragh fylder Pausen og siger: Hendes Majestæt spiller meget smukt.</p><p>- Meget smukt.</p><p>Ny Taushed. Den gamle Fru Harsdoff reiser sig med nogen Møje:</p><p>- Jeg har det imod det, siger hun, at snart enhver Plebeier spiller med Majestæten.</p><p>Ingen sagde mere, og Gruppen opløstes. Ellen havde ikke mærket det, mens hun stod og saa ud i Salen, hvor Parrene hvirvledes ud og ind. Grevinde Rosenkrands var blevet staaende fulgte Retningen af hendes Blik og sagde:</p><p>- Ja, hun er meget smuk.</p><p>Ellen blev ved at følge Carl og Comtessen med Øjnene: Hvem - spurgte hun.</p><p>Grevinden besvarede ikke Spørgsmaalet. Er hun ikke Ungarerinde? - Ellen vendte Hovedet: Her er meget varmt . . . . Skal vi ikke gaa ind. - Ja, hun er Ungarinde - - hun er meget smuk.</p><div class="pagebreak" id="s187">[Page 187]</div><p>Parret dansede dem lige forbi, Comtessens Slæb fløi hen over Gulvet og streifede Grevinde Rosenkrands' Kjole. Hun lo og sagde: Carl danser godt - lidt intimt . . . . Hun nølede et Øieblik og lod Guldlorgnetten falde.</p><p>- Det vilde være et passende Parti.</p><p>Ellen lo.</p><p>- Skal vi dog ikke først lade ham være kommet ud af Skolen . . . . Grevinderne gled fra hinanden. Ellen gik gjennem Salen, vekslede lidt aandsfraværende Ord med den og den, førte Viften uafbrudt.</p><p>I Dagligstuen kom Greven imod hende:</p><p>- Hvor du er echaufferet, sagde han, du er anstrængt.</p><p>Hun saa i Speilet, hun havde to røde Pletter paa Kinderne: Ja, sagde hun, her er meget varmt . . . . Og saa anstrænger det virkelig en Smule at sé Majestæterne hos sig. Hun tog et Glas Champagne fra en af Tjenerne og skyllede Vinen ned.</p><p>Greven gik lidt. Jeg skal til Whistbordet. Og henne ved Portièren sagde han: Carl morer sig nok - har du set ham?</p><p>- Ja . . . . han er glad iaften.</p><p>Ellen gik videre. En Gruppe af unge Damer havde slængt sig paa Patéen i Kabinettet. De laa dovent strakte og hvidskede, Vifterne gled i løftede Arme frem og tilbage som Sommerfugle over et Blomsterbed.</p><div class="pagebreak" id="s188">[Page 188]</div><p>Ellen fandt en Plads og slog sig ned Imellem de unge. Hun trængte til at le, hun vilde være munter . . . Hun gav sig til at tale efter den gamle Fru Harsdorff, saa alle lo høit; og midt i Koret hørte man hendes egen Latter over de andres, kort og rykvis - indtil hun brod op og gik videre . . .</p><p>Dansen var forbi.</p><p>Parrene kom ud og skiltes. Herrerne gik langsomt, med deres <span class="italics">Chapeau-bas</span> under Armen, sløie i Knæene og med hængende Skuldre. De unge Damer fløi sammen i Krogene, kælne at Dansen, med hinanden om Livet . . . .</p><p>Efterhaanden tømtes Salen . . . . Kun et enkelt Par blev ved at gaa frem og tilbage i sagte Samtale. Naar de saa paa deres Vei tilfældigvis atter naaede til Indgangen af Drivhuset blev de staaende, og ubemærket gled de ind . . . . Med et lignende Sæt som Herrerne, naar de dukkede Ind bag det tyrkiske Tæppe til Rygesalonen, hvor Ansigterne gemte sig bag blaa Skyer.</p><p>Orangenets runde Hal laa hen i Mørke. Under Platanernes Kroner dukkede de matte Lamper frem som svævende Frugter imellem de høie Grene. Ned over Fenixpalmernes ribbede Arme faldt Lianers grønne Pragt rigt fra de høie Altaner. Drecener bredte deres Kæmpepigge. Store Viftepalmer skærmede i blaalig Skygge Marmorguder.</p><p>Rundt om i Mosset duftede Hyacinter og Konvaller; Violer gemte sig ved Marmorgruppernes <span class="pagebreak" id="s189">[Page 189]</span> Fod. To tunge Rosentræer fra Nizza drømte med svulmende Knopper nær ved Springvandets Rand; hvor Lamper bag rødlige Skærme kastede levende Flammer over Sirenernes Lemmer, der strakte sig op over Vandet. Og under Perleregnen, der duggede dem, laa Aakanderne stille.</p><p>Man hørte den evige Lyd af Springvandene, der rislede i Stenvægens Grotter. Nær ved Bassinet under Palmerne stod Psyche angst for at vække den slumrende Amor . . .</p><p>En Gang imellem gled bag Væksternes Stammer et Silkeslæb forbi paa Sandet; forsvandt Igen. En Kvindearm straktes i det rødlige Lys frem for at fange Springvandets kølige Regn . . .</p><p>Ellen Urne sad med Vilsac paa en Stenbænk ved Bassinet, og mens hun vædede Spidsen af sine Silkehandsker i dets Vand, sagde hun:</p><p>- Vilsac . . . hvad synes De egenlig om Livet ?</p><p>- Aa, jeg ved ikke om jeg skal rose det. Hr. de Vilsac dreiede Klaphatten mellem sine Ben. Det er bedst for dem, der forstaar at tage tiltakke.</p><p>- Ja, sagde Ellen, - om man var født til at tage tiltakke.</p><p>- Født dertil . . . Og han saa op fra sit Arbeide med Hatten: Tror Grevinden, der spørges ?</p><p>Ellen støttede Hovedet paa sin Haand og bearbeidede nervøst Sandet med sine Hæle.</p><div class="pagebreak" id="s190">[Page 190]</div><p>- Nei, jeg tror derfor ogsaa nok, at de eneste lykkelige - det er dem, som ikke har Evnen til at stræbe efter Lykken.</p><p>Har De lavet det selv. - En Bevægelse med Viften. - Aa ja, jeg ved det nok . . . De er ogsaa af de fordrende Mennesker.</p><p>- Men ved De hvad, Vilsac, - og hun talte noget roligere - man kan fødes med de besynderligste Ønsker. Gjætter De, hvad der som Barn var mit høieste Ønske ? Det var latterligt. . . At komme til en Skov, saa stor og sval og der finde ved en Kilde, der rislede, en Blomst, der vilde bøie sig imod mig, og Stængelen vilde løfte mig saa høit; og saa vilde de lukke sig sammen, de hvide Blade, om mig og vugge mig saa blidt. Ja, det nytter ikke, at De le'r. For jeg tror alligevel, at det var <em>den</em> gamle Ide, som lod mig bygge dette Drivhus . . . Og se saa, - hun lo selv - om der er saa stor en Victoria regia . . . at den kan bære mig . . . Nei - man maa tage tiltakke med Aakander . . .</p><p>- Og Viftepalmer, Grevinde Urne, og Statuer og Violer . . . Hvorfor er det nu netop en Victoria regia, De vil have? Livet gi'er os altid saadan: mange Ting, vi ikke ønsker saa meget - for en Ting, vi ønskede, og som det ikke giver.</p><p>De taug lidt. De hørte en forvirret Støi af Stemmer fra Salene blandet med Springvandets evindelige Pladsk. Og med et i en ny Tankegang, sagde Ellen: <span class="pagebreak" id="s191">[Page 191]</span> - Kender De noget til Inderne?</p><p>- Ostinderne.</p><p>- Ja de gamle Indere. Det maa have været et mærkeligt Folk - der er saa megen Dybde i deres Sagn og Skikke. Det er dem med «Lervognen» . . .</p><p>- Og Sakuntala.</p><p>- Ja . . . Der var Grader i deres Templer . . . det ene Rum helligere end det andet . . . Men inderst inde var den «hellige» Hal - der var oftest tyst . . . For derind kom kun de, som vilde «skue» Guden . . . De gik derind i hvide Klæder, med Laurbærkrans om Panden, og de hellige Døre havde lukket sig om Mennesker, der var forsvundet . . . Aa, Vilsac - hun vred sin Vifte - det at <em>skue</em> Guden . . .</p><p>Der blev atter Taushed. Tankeløs fulgte Ellen med sit Blik Springvandets Straaler, der faldt som bløde Perler over Aakandebladene.</p><p>Saa sagde Vilsac:</p><p>- Alt det, Grevinde, er meget patricisk sagt.</p><p>- Patricisk, ja - Ordet er godt. Men sig mig, Vilsac, hvorfor fødes der Patriciere, naar de ikke har anden Lod end at misunde Plebelerne?</p><p>- Misunder <em>De</em> dem.</p><p>- Ja - jeg misunder dem.</p><p>Hun taug lidt: Eller forstaar De det ikke?</p><p>- At gøre Livet til en rolig Vane, at leve <span class="pagebreak" id="s192">[Page 192]</span> af Vane - aa, det maatte være saa besynderlig fredeligt . . .</p><p>Hun strakte sit Legeme i Sædet og mens hun trykkede den knugede Haand mod sin Pande, sagde hun:</p><p>- Vilsac - - - det bedste var aldrig at tænke.</p><p>Hun løftede Armen, der var blottet indtil Skuldren, og dorskt faldt den ned langs hendes Side. Vilsac fulgte dens Fald.</p><p>- Eller kun fornemme - bare sløvt fornemme . . .</p><p>Vilsac gættede den lyserøde Hud under Kniplingen, dvælede ved Nakkehaarets Purr, gled langs Skuldrene ned til Halsens Udskæring,</p><p>Hun slog Øiet op paa ham.</p><p>Bare ladt fornemme . . . </p><p>Hendes Stemme mattedes. Og blegere end et Lig under hendes halv slukte Blik overfaldtes Vilsac af en Gysen.</p><p>Blodets Støi forvirrede hastigt hans Øren. . .</p><p>Og med ét vaagnede han, og fornam atter Springvandets Lyd og Ellens Stemme, der igen var klar, skønt den skælvede.</p><p>- Kom, Vilsac . . . Giv mig Armen, min Ven - Dansen er begyndt.</p><p>Og de gik tilbage til Salene.</p><p>- Bernstorf - Bernstorf. Det er for voldsomt.</p><div class="pagebreak" id="s193">[Page 193]</div><p>Hvirvel i hele Salen. Unge Grev Bernstorf førte op. Ellen blev skubbet og stødt. Parrene filtredes sammen, svingede ud og ind, kaadsindet jog Bernstorf med Rækkerne: Frisørens Krøller ude, Slipset opløst.</p><p>- Nei, Grevinde, nei - lad dem more sig.</p><p>Alle Par fløi ud - hen i forvildende Fart. Bernstorf blev puffet og klemt. Alle Par - alle Par ud!</p><p>Vilsac og Ellen Urne satte sig i en Krog. Under den rivende Musik hørte man de Dansendes Jag; Latteren og de smaa Hvin, naar Kæderne brast, eller Møllerne pludselig sprang . . .</p><p>Alt var en Hvirvel. Dansen suste af.</p><p>Støien gjorde Ellen rolig. Hun lod kølende Viften gaa i store Buer, mens hun talte med Vilsac om det og det.</p><p>- Alle Damer tilhøire - alle Damer tilhøire.</p><p>Ellen reiste sig for at s+e paa den nye Tur, der var ikke Damer nok, og Bernstorf skreg:</p><p>- En Dame, Grevinde Urne, en Dame . . . Ellers gaar Turen i Stykker . . . Bernstorf førte hende ud.</p><p>Kæderne føg sammen, jog frem og bort. Ellen fik stakaandet atter Bernstorf.</p><p>- De jager Livet af os - hører De, Bernstorf, jeg kan ikke mere . . . De maa holde op.</p><p>Ellen dansede meget rank næsten, som stred <span class="pagebreak" id="s194">[Page 194]</span> hun imod. Men Bernstorf blev ved; og stakaandet, betaget af sit eget Hjertes Slag, gled Ellen Urne langsomt ud i Dansens Rus. Hun talte ikke: med Hovedet noget frem, hed og med aabnede Læber laa hun tung i Grev Betnstorfs Arm.</p><p>Hendes Blik blev dugget; for øret blot den feirende Storm.</p><p>Da, midt i Hvirvlen, som gled, steg Carl Urne frem. Og i hastig Længsel stansede hun Bernstorf midt i Salen:</p><p>- Kom - der er Carl - lad dem spille en Vals.</p><p>Og hun forlod ham.</p><p>- - - Hvorfor har De glemt mig, Carl. sagde hun. Kom, lad os danse.</p><p>Hun saa det kendte Glimt over hans Ansigt, og hun smilede. Hun var bleg, og hendes Næsebor skælvede.</p><p>Kom - vi vil danse . . . Det er en Vals.</p><p>Valsen var mild; den vuggede blidt. Og mens Carl lykkelig stirrede paa hendes Ansigt, nød de tause Dansens Rytme.</p><p>Ellen blev ved at smile, to Taarer glimtede frem mellem hendes Øienhaar.</p><p>Og de dansede.</p><p>- Men De er forelsket, hviskede hun. Jeg har sét det.</p><p>- Forelsket ? Hvor kan De . . . Deres Blikke <span class="pagebreak" id="s195">[Page 195]</span> mødtes, og han holdt inde. Skælvende hang de, Blik i Blik.</p><p>Da begyndte de at hviske, Ellen talte om hende. Ja - han var sikkert forelsket . . . Man saa det; han var jo kun med hende - - - Det lyste jo frem paa hans Ansigt . . .</p><p>De nævnte for en fremmed alle Elskovens Tegn, mens deres Hænder skælvede i hinanden. Mens Valsen gled. Og vuggende i Dansens milde Takt halvt nynnede de begge alle Ord -</p><p>- - Mens Valsen gled - - -</p><p>Grev Urne var kommen hen til Hr. Vilsac. De talte om Begivenhederne i Frankrig.</p><p>- Men Ulykken er, sagde Greven, at hans Fortid forfølger Hr. Gambetta. Han kan ikke løbe bort fra Belleville . . . Han kan derfor blive en Cæsar, aldrig en borgerlig Republiks Præsident - -</p><p>- Det er sandt - -</p><p>Der blev en Pause: De kender jo personligt Hr. Grévy?</p><p>- Ja - Vilsac havde sine Øine i Salen.</p><p>- Han er Præsident i Kraft af sin Uskadelighed . . . og forresten, tror jeg ogsaa i Kraft af sit Retsind.</p><p>Hvor de dansede længe - og tæt, tæt mod hinanden.</p><p>- - Ja, han er retsindig.</p><p>- Desuden akkurat saa lidt ærgerrig, at <span class="pagebreak" id="s196">[Page 196]</span> han med uforstyrret Sindsro kan vedblive at være Præsident i en Republik.</p><p>De var snart de sidste paa Gulvet, og de mærkede det ikke - aa, hvor uforsigtigt.</p><p>- Ja - Gambetta vil blive Republikens</p><p>Præsident.</p><p>- Hr. Gamb . . . Hvor Hr.Vilsac var distræt. . . Hans Øine var ude i Salen . . . ved et valsende Par - - Aa - hans Hustru og Carl . . .</p><p>Vilsac følte, Grevens Blik fulgte ham, og han vendte sig. Saa et Sekund mødtes deres Øine.</p><p>- Ja, sagde Grev Urne, og han gik tilbage i Salen, Frankrig er et vanskeligt Land at regere.</p><p>Carl og Ellen var hørt op at tale. Ansigt ind mod Ansigt, nynnede de sagte Valsens Melodi. . . Saa holdt Musiken op.</p><p>Han gav hende Armen og let fortumlede som Mennesker, der vaagner, gik de smilende hen mod Vilsac.</p><p><em>Der</em> skiltes de uden Ord, med et Haandtryk, der dvælede længe.</p><p>Ellen stod lidt, og da hun pludselig saa, sagde hun: Hvor Salen er tom.</p><p>Ja - Grevinde - Dansen er forbi . . . Og de gik ind.</p><p>Ellen havde næsten glemt, ved hvis Arm hun gik. Men hun saa med en Gang op: Hvor De er bleg, sagde hun.</p><p>De stansede et Øieblik, og Vilsac saa hende <span class="pagebreak" id="s197">[Page 197]</span> ind i Øinene. Grevinde, sagde han, og Ordene kom kort, Grevinde Urne - De er altfor uforsigtig.</p><p>Hun tog ikke sine Øine bort, mens hun langsomt bøiede Hovedet:</p><p>- Kom, sagde hun blidt, jeg vil sige God Nat til mine Gæster.</p><p>Søvngængermæssigt gik hun ind gennem Salene, der begyndte at tømmes. Hun talte og hørte sin egen Røst, og hun vidste ikke, hvad hun havde talt. Hun smilede til saa mange Ansigter og hun mærkede Hænder i sine Hænder og Kys paa sine Kinder.</p><p>Hvor hendes Hoved var tungt - - Hun gik hen til Vinduet og støttede sin Pande mod den kolde Stolpe. Hun hørte Vognene rulle bort og Tjenerne, der begyndte at rode med Servicet ved Buffetterne. Lidt efter lidt begyndte hun at lytte efter deres Samtale.</p><p>De raillerede over Gæsterne. Hun smilede ad en af deres Vittigheder.</p><p>Men med ét gik hun bort fra Vinduet.</p><p>- Han har set det, sagde hun.</p><p>Hun søgte ikke at komme derfra. Hun gik op og ned i Salen og sagde: Han har set det.</p><p>Vilsac ved det.</p><p>- Ja, sagde hun, fordi han er skinsyg.</p><p>Hun lagde sig paa en Sofa i sit Boudoir, udstrakt og med Hovedet støttet i sine Hænder. Hendes Ansigt var stift som af Marmor. Hun <span class="pagebreak" id="s198">[Page 198]</span> hørte ikke Fløidørene, som blev lukket, eller saa, at Lysene slukkedes gennem Salene.</p><p>Tilsidst var alting ganske tyst.</p><p>Da vaagnede hun pludselig ved Carls Stemme, der lød høit og oprømt. Hun satte sig overende i ét Sæt med Hænderne foldede i sit Skød.</p><p>Carl kom ind, lidt usikker i Gangen, rødplettet, med Cigaret i Munden. Han havde drukket Cognac med et Par Venner paa sit Værelse . . . Brillant Aften - brillant - det var at more sig.</p><p>Han satte sig overskrævs paa en Stol - og lavede Ringe af Cigaretrøgen . . .</p><p>Ellen stirrede paa ham, ubevægelig, med et Ansigt af Sten.</p><p>Carl dumpede ud i en Pause, havde spurgt om noget . . . Mærkede saa med ét, der var slet ikke blevet svaret og saa paa sin Stedmoder - Hvor hun var bleg . . . Han blev forvirret, hakkede op med et Par smaa Sætninger, holdt inde og flyttede sig paa Stolen. Saa tog han paa igen med forpustede prd - der svirrede som Myg - indtil han blev ganske . . . hed og taug.</p><p>Jo - sagde han - God Nat . . . Det har været en streng Dag . . .</p><p>Hun rørte sig ikke, bevogtede ham kun med det samme Blik - til han var ude.</p><p>Da løftede hun sine Hænder og vred dem, og slappe faldt atter Armene ned langs hendes <span class="pagebreak" id="s199">[Page 199]</span> Sider, og hun sad sløv, med dødt Blik; Hovedet sank ned mod hendes Bryst.</p><p>Indtil hun atter strakte sig paa Sofaen og støttede Hovedet i sine Hænder. Hendes lange Haar faldt ud, og med pludselig Lyst følte hun dets bløde Strømme mellem sine Fingre et kort Minut.</p><p>Saadan laa hun længe. Blikket maalte stift det tomme Rum . . .</p><p>Der hørtes ingen Lyd gennem Salene; kun nu og da en Dør, som aabnedes og lukkedes - et Par listende Trin af Tjeneren, som ventede. Utaalmodigt havde han løftet Portièren og stod bukkende i Døren.</p><p>Da reiste hun sig brat og statuestiv sagde hun med en Stemme, Tjeneren ikke kendte:</p><p>- Ja - Du kan slukke. Festen er forbi,</p><p>Rank gik hun hurtigt ud gennem de halvmørke Sale.</p></div><div class="pagebreak" id="s200">[Page 200]</div><div class="teidiv1" id="index-group.1_text.2_body.1_div.4"><h2><span class="headingNumber">4. </span><span class="head">IV.</span></h2><div class="teidiv2" id="index-group.1_text.2_body.1_div.4_div.1"><h3><span class="headingNumber">4.1. </span>§</h3><p>Ellen Maag vaagnede hen mod Middag af sin tunge Slummer.</p><p>Hun reiste Hovedet og betragtede Dagen. Ja, det var sent. Saa lagde hun med et Suk atter Ansigtet ned. Hun var døvende træt. Hun vilde sove igen. Sove mer.</p><p>Eller ialfald <em>tage fri</em> - blot lidt endnu for <em>det</em>, som , . . hun vidste nok.</p><p>Hun vilde gemme sig bort, og hun svøbte atter Tæpperne om sig. Men alle Tankerne kom pludselig, vaagnende paa en Gang, Og hun følte med et en tør Smerte.</p><p>Saa var det da sket.</p><p>Hun satte sig op paa Hug, og mens hun rokkede det tunge Hoved: Nei ingen Trøst, nei ingen Trøst . . . Nu var det sket - slog hun de nervøse Hænder op og ned.</p><p>- Hvorfra var der Trøst - hvorfra?</p><p>- Nei - aa Gud - det var det forfærdelige, som var sket.</p><p>Og snart krympede hun sig sammen, svøbt i <span class="pagebreak" id="s201">[Page 201]</span> Tæppet, og klynkede saa sagte; og snart syntes hun, hun skulde kvæles under Smerten, og hun vred de oprakte Hænder, og Fingrene ilede fortvivlet gennem det svedige Haar.</p><p>- Hvilken Elendighed - Himmel dog - hvilken Elendighed.</p><p>Hun blev siddende opreist.</p><p>- Ja - - saa maa Dagene . . . blive som Sandet.</p><p>Hun lagde sig atter tilbage, og hendes Tanker begyndte at komme til Ro. Hun græd ikke mer, men laa helt stille. Hun tænkte paa, hvordan det var sket.</p><p>- - - Først var det hans Øine . . . Hun havde altid elsket hans Øine. Hun længtes efter deres Glans, naar han blev glad - og han var saa let at glæde: blot et Kærtegn, kun den mindste Gave, blot et Smil, og han blev glad . . .</p><p>Og hans Latter - hvor hun havde elsket hans Latter.</p><p>Det var vist paa Thorsholm . . . Ja - en Dag i Efteraaret . . . Hun stod og satte Blomster i en Skaal. Saa tog han pludselig hendes Hæn der, som var vaade, og han sugede Vandet af med sin Læbe, og da hun blev vred og vilde skænde, bed han hende i den lille Finger over Neglen og lo og lo . . . Men der var et lille Mærke mange Dage.</p><div class="pagebreak" id="s202">[Page 202]</div><p>Og naar de sad efter Middag, og hun følte hans Hoved mod sit Skød - det søgte jo altid om Støtte - og han sad taus og helt stille . . . og uden at hun vidste det, klappede hendes Hænder hans Haar - hvor var det ikke blødt.</p><p>Da, en Aften, var han falden i Søvn. Hans Hoved laa op mod hendes Knæ . . . Saa sank det ned; og hun løftede det op, <em>saa</em> varsomt og lagde det helt i sit Skød, Han sov og smilede i Søvnen . . . Skæret fra Kaminen lyste mod hans Nakke . . . mod de fine og smaabitte Haar . . . Saa havde hun bøiet sig ned, og hurtigt kyssede hun hans Nakke . . . Han sov.</p><p>Saadan var det kommet.</p><p>Saa tit, han gjorde noget, ingen anden kunde finde paa, noget af det ubegribelige, som var hans Væsen, og hun sagde til ham:</p><p>- Carl - det kan De ikke - det gaar ikke an.</p><p>Og han saa forundret paa hende og spurgte: Hvad - hvorfor ikke?</p><p>En Aften, der var Selskab, havde han lagt sig ved hendes Fødder, og lidt efter havde han støttet sit Hoved til hendes Skuldre. Hun blev forlegen og flyttede sig. Og bagefter, da Gæsterne var borte, havde hun skændt, og han forstod hende ikke. Har jeg støttet mig til Dem? . . . Det tænkte jeg ikke over . . . Men hvorfor kan man ikke det? havde han sagt . . . Og hun havde tiet forvirret.</p><div class="pagebreak" id="s203">[Page 203]</div><p>Om Aftenen, naar hun gik til Ro, faldt hun i Tanker med de tunge Fletninger i sine Hænder, foran sit Speil. Hun saa ham for sig, og hun hørte hans Spørgsmaal igen, og hun lyttede efter hans Latter . . .</p><p>Og længe hørte hun efter de samme Ord, og hun saa hans Ansigt og hans Øine, og hun saa hans Læber - mens hun smilede.</p><p>Ja - hun tænkte paa ham. Og naar hun reiste sig fra Puden og støttede sig paa den hvilende Arm for at slukke sil Lys, da kom tilsidst et Smil, et Ord eller et af hans Kærtegn, og hendes Ømhed dvælede endnu derved.</p><p>Et Kærtegn.</p><p>Thi han elskede at sidde hende nær, at dvæle, mens de talte, med hendes Haand i sin, og at føle hendes Aande nær sit Haar. Den Dag paa Thorsholm . . . Hun havde lagt sin Arm langs med Sofaens Ryg . . . og pludselig følte hun Carl sagte gnide sin Nakke langs hendes blottede Haandled, mens hans lo op i hendes Ansigt.</p><p>Saadan var det gaaet indtil nu.</p><p>Hvor hvert Haandtryk, givet for at give, hvert et Smil skænket for at fremme hans Glæde, hvert et halvglemt Ord - havde flettet sin Væv om hendes Liv, mens hun var sorgløs: Thi han var jo kun et Barn, hun gjorde glad.</p><p>Som et Barn var han fareløs gleden ind i hendes Liv, og hun havde følt al Giverskens <span class="pagebreak" id="s204">[Page 204]</span> Fryd, mens han fangede alle hendes Tanker. Mens hun gav og gav af sit, tog han langsomt hendes hele Liv.</p><p>Nu saa hun det . . . nu, hvor alle Længsler havde kastet Masken . . . Ja - hun elskede ham.</p><p>Hun laa endnu længe; da hun tog Lagenet bort fra sit Ansigt og saa Solen mod Gardinerne, begyndte hun sløv at staa op. Men hun faldt atter hen, siddende paa Kanten af sin Seng, og hun tog fat paa de samme Tanker, indtil hun rev sig løs og klædte sig paa foran Speilet. Hver den mindste Ting syntes hende en Byrde.</p><p>Hun ringede paa Kammerjomfruen for at hun kunde sætte hendes Haar.</p><p>- Hvor Grevinden er bleg, sagde hun.</p><p>- Ja - jeg har ikke sovet inat. Hun blev selv forskrækket over sit Ansigt, og hun begyndte at undersøge Trækkene et efter et: Hvor hurtigt, sagde hun, og hun tog Pudderkvasten og lod den glide hen over sine Kinder. Men med et holdt hun inde; hun saa Kammerjomfruen, der flettede hendes Haar, smile bag sig i Speilet.</p><p>Og pludselig sagde hun: Om hun ved det.</p><p>Hun følte et Nu en stivnende Skræk, hendes Arm faldt ned. Saa drog hun Veiret dybt.</p><p>- Aa - jeg bliver gal, sagde hun. Det er jo umuligt. Hvordan skulde det være sket?</p><p>Hun tog atter Pudderkvasten - Sveden var sprunget frem af alle Porer - og hun talte <span class="pagebreak" id="s205">[Page 205]</span> muntert med Pigen, indtil hun var færdig og reiste sig fra Toilettebordet, hvor Flakonerne stod aabne, hulter til bulter. Hun havde febrilsk ødslet med alt deres Indhold.</p><p>- Den unge Greve har været tidlig oppe, sagde Pigen. Han red ud Klokken syv.</p><p>Ellen blev bleg ved at høre hans Navn, og hun følte, at hendes Hjerte bankede stærkt.</p><p>- Ja - saa. Red han ud . . . sagde hun. Og i det samme blev hun bange paa ny . . . Hvorfor var han redet ud? Saa tidligt - netop efter Ballet, saa tidligt.</p><p>- Hvorfor var han dog redet ud? Havde han - hun turde ikke tænke ud. - - Gode Gud - om ogsaa han . . . </p><p>Hun følte en vanvittig Skræk, mens alle Pulse bankede . . . Fandt i samme Nu tusind Grunde for sin Frygt . . . Han havde været saa besynderlig iaftes, de var skiltes saa brat. Hvad havde han egenlig sagt . . . Og det Kys, han havde taget under Dansen . . . Gode Gud - - hun rev Kjolen ud af Kammerpigens Hænder - fik den paa - - hun maatte se ham straks.</p><p>Da hun gik ned ad Trappen til Dagligværelserne, skælvede hun, saa hun maatte holde sig ved Rækværket. Hun standsede udenfor Døren og trykkede Haanden mod sit Bryst.</p><p>Hun turde ikke gaa ind.</p><p>Saa saa hun Carl sidde strakt i en <span class="pagebreak" id="s206">[Page 206]</span> Gyngestol: God Morgen, sagde han. Naa - De har saamænd sovet godt.</p><p>Hun var stanset bag hans Stol, angst for at sé hans Ansigt. Da han vendte sig, greb hun for sig: Saa vidste han intet. Hun satte sig, Angsten havde gjort hende svimmel: Ja, sagde hun, jeg har sovet længe.</p><p>Hun var endnu stakaandet: Og De har været ude at ride, sagde hun, saa tidligt.</p><p>- Ja - jeg vaagnede og havde alle Valsene i mit Hoved . . . Saa syntes jeg, det kunde være ganske rart . . . Der var deiligt paa Langelinie.</p><p>De talte om ligegyldige Ting, indtil Carls Fægtelærer kom for at give ham en Time.</p><p>Ellen satte sig hen at spille. Hun hamrede Rubinstein efter Rubinstein uden at tænke. Bare der var Støi om hende. Indtil hun var træt af Larmen under sine egne Hænder.</p><p>Saa sank hun sløv sammen, og skød alle Tanker bort. Hun tænkte dette eneste i Hovedet: Han ved det ikke. Han ved det ikke, og hun følte en tung Lykke.</p><p>Men Tankerne begyndte igen at kredse om Carl, og hun aabnede et Album for at sé hans Billede. Pludselig kom hun til at huske det lille Maleri i den Citrontræskapsel, og hun gik ind for at søge det. Det stod paa det gamle Sted, og hun aabnede Kapselen og betragtede Billedet.</p><p>Hun huskede den første Aften, hun havde <span class="pagebreak" id="s207">[Page 207]</span> set dette Billede: hun havde siddet med det timevis i sine Hænder.</p><p>Hun tog en lille Kniv og skar Malenet ud med sky Hast; hun saa slet ikke paa Moderens Portræt, kastede det og Kapslen ind i Ilden: Urne vil ikke lægge Mærke dertil, sagde hun. Han har glemt det.</p><p>Hun stirrede paa Kapslen, der brændte, og hun gemte Carls Billede nede paa sit Bryst. Lidt efter tog hun det ud igen, kyssede det og gav sig til at græde.</p><p>Længe græd hun en stille Graad.</p></div><div class="teidiv2" id="index-group.1_text.2_body.1_div.4_div.2"><h3><span class="headingNumber">4.2. </span>§</h3><p>Dagene gik.</p><p>For Ellen et Feberliv.</p><p>Snart med Febrens tunge Blyblund som dorske Tankecirkler om den samme Ting. Snart med springske Pulses Hast som Attraa, der kvaltes under Angster.</p><p>Dag efter Dag blev hendes Tanker ført ulidelig i den samme Ring, Time efter Time slæbte hendes Angest sig tildøde i de samme Spørgsmaals endeløse Tvivlsmaal. Indtil alting blev som Dagregn over Stepper, vidsket ud og formløst graat i graat. Saa hylledes hun i sin egen Trøstesløshed. Indtil Tankerne igen brød op som et evigt Tog af vingeskudte Fugle, der forblødende forsøgte Flugt. Og altid slog paa ny de samme Spørgsmaal Kredsvagt rundt om hendes pinte Sjæl.</p><div class="pagebreak" id="s208">[Page 208]</div><p>Saadan sad hun Time efter Time, sammensunken, i Selskab med sin sløve Kummer; og hun stirrede kun saa søvnigt paa sin egen Fortvivlelse.</p><p>Ja - dette var det urimelige. Dette var det hensigtssløst urimelige. Hun havde taget dette op i sit Liv som en uskyldig Glæde i en Tilværelse uden Maal. Hun var flygtet herhen til noget neutralt; som til det, hvor ingen Uret kunde ske. Og tusind Gange, naar hun havde glædet sig ved hans Lykke, havde hun sagt til sig selv:</p><p>- Mod dette Menneske gør du kun godt.</p><p>Og <em>det</em> havde været hendes store Fryd i lang Tid.</p><p>Hun vilde eie et Menneske, mod hvem hun kun gjorde vel, og ingen Skygge af Uret og ikke Gnist af Fordærv skulde komme til ham fra hende.</p><p>Og saa var det blevet denne Rædsel til Fortvivlelse.</p><p>Saa kunde det altsaa komme saaledes, og det unaturligt forfærdelige kunde fødes umærkeligt af det, vi vilde bedst. Thi det var jo kommet umærkeligt. Født af den evige Nærhed, vokset stærkt under de kælne Berøringer, modnet i Kærtegn, hvor Driften laa halvvaagen.</p><p>Og hun spurgte sig igen og igen, <em>naar</em> det dog var sket, og hendes Tanker, der søgte, fandt <span class="pagebreak" id="s209">[Page 209]</span> ingen Skillerum, og hun vidste ikke, naar hendes Venskab var blevet til Forbrydelse.</p><p>Saa vaagnede hendes Fortvivlelse, paany, og snart blev den Trods, der ryddede alle Mure og spurgte om, hvad der var Lov, snart smøg den sig saa myg i angerrig Forsagelse.</p><p>Og intet Sted; ikke den Krog, ikke den eneste Plet, aldrig det mindste Rum, hvorhen hendes Vei kunde gaa: han var der, han var jo overalt. Hvert et Minde bar med Angst hans Ansigt, hver Erindring talte skræmmet med hans Røst. Nu var hun hjemløs i sit eget Liv,</p><p>De <em>maatte</em> skilles.</p><p>Men hun syntes, at Livet maatte standse sin Gang i Skilsmissens Elendighed.</p><p>Da tog hun hans Billede frem fra sit Bryst, og hun betragtede ham længe. Og hun sagde paany:</p><p>Nei - han skal aldrig erfare det.</p><p>Og hun kyssede hans Øine, som hun elskede, og hun pønsede paa Veie til de tusinde Brud. Men hun fandt ingen, og hun vidste ingen Raad, og mens alle de gamle Tanker kom i uendeligt Tog, sagde hun hjælpeløs:</p><p>- Men naar saa ogsaa han - - </p><p>Og hun indbildte sig selv, at hun frygtede det, som hun længtes mod af af sin Sjæl.</p><p>Mod Carl var hun foranderlig og uens.</p><p>Hun var ofte sørgmodig. Naar de sad <span class="pagebreak" id="s210">[Page 210]</span> sammen, faldt hun hen i lange Drømmerier, og hendes Øine fyldtes med Taarer.</p><p>- Er De bedrøvet? spurgte Carl.</p><p>- Ja - lidt, hun forsøgte at smile.</p><p>- Hvorfor vil De ikke sige mig hvorfor.</p><p>- Nei, min Ven, det kan jeg ikke sige Dem.</p><p>Og hun løsnede blidt sin Haand af hans, thi hun led ved hans Kærtegn. Hun led under dem og hun veiede dem med bitter Nyfigenhed. Naar han tit, mens hun spillede for ham, trykkede Kys efter Kys, som brændte hendes Blod, paa hans Hænder, sagde hun til sig selv:</p><p>- Det er en Mønt, hvis Værd han ikke kender.</p><p>Naar han som før hvilede sit Hoved mod hendes Skuldre, sagde hun:</p><p>- Det er kun en Drift, hvis Indhold han ikke forstaar.</p><p>Og hun led og længtes dog efter denne ømme Tomhed.</p><p>Men en Tanke pinte hende Nat og Dag: Der vil dog komme en Tid, hvor han forstaar alt, hvad han har givet mig - den Dag, da han giver alt det samme til den, som han elsker.</p><p>Og da vil han hade mig.</p><p>Og altid jog det hende lige rastløst, og Nat efter Nat kastede hun sig søvnløs, angstfuld under samme Tankes Pinsel.</p><p>- Men han vil ikke huske det, sagde hun. Han vil have glemt det.</p><div class="pagebreak" id="s211">[Page 211]</div><p>Og Tanken om Glemsel voldte hende mer stingende Smerte end selv hans Had.</p><p>Eller hun sagde til sig selv:</p><p>- Det er ikke <em>denne</em> Ømhed, han vil give hende.</p><p>Og hun vidste, at hun løi, og hun frydede sig derover.</p><p>Men hun led Dag for Dag, og hendes Liv blev tomt og ørkesløst og bart, altid i den samme Kredsgang.</p><p>Hun blev mager, hendes Øine mistede deres Glans. Lægen ængstedes:</p><p>- Grevinden maa være syg, sagde han.</p><p>- Nei, Doktor, svarede hun, jeg lider kun af Søvnløshed. Giv mig noget at sove paa, Doktor. Og Lægen gav hende Kloral, som ikke skænkede hende nogen Søvn.</p><p>Da sad hun en Aften efter Jul alene med Carl i Drivhuset. Hun havde længe været taus, og ogsaa Carl havde hørt op at tale.</p><p>Hun lagde begge Armene op paa Marmorbordet, hvorved de sad, og sagde:</p><p>- Carl - vilde De blive bedrøvet om vi skulde skilles.</p><p>- Skilles? Hvorfor spørger De om det?</p><p>- Hvis jeg nu reiste bort.</p><p>Carl spurgte ikke, han saa forundret paa hende uden at forstaa. Og mens hun støttede Hovedet i sine Hænder, sagde hun langsomt:</p><p>- <em>Jeg</em> vilde ikke være lykkelig. Aa - <span class="pagebreak" id="s212">[Page 212]</span> nei - Dagene vilde blot komme og gaa, gaa og komme - -</p><p>Hun taug og sad ubevægelig.</p><p>- Og jeg da? sagde Carl sagte.</p><p>Hun saa paa ham: De vilde leve med de andre. Hendes Stemme var mild og lav. Lidt efter sagde hun:</p><p>- Ja . . . det var det bedste.</p><p>Han talte ikke mer. Men som et Væld sprang Taarerne hede ned fra hans Øine, mens de begge sad i tung Taushed. Og Ellen følte en forbitret Harme mod disse Taarer, som var hans Uforstaaenheds eneste Svar.</p><p>Men hun blev og reiste ikke, og der blev aldrig siden talt derom imellem dem.</p><p>Et Par Aftener efter kom Vilsac. Han havde ikke været der længe. Greven og Carl var i Herreselskab, Ellen var alene og sad i sit Boudoir.</p><p>- Jeg kommer for at sige Farvel, sagde Vilsac.</p><p>- Tager De Ferie nu - midt i Vinteren? Hvor det er længe siden, man har set Dem -</p><p>- Nei - jeg er blevet forflyttete</p><p>- Forflyttet - men De har jo slet ikke søgt.</p><p>-Jo - Fru Grevinde - men ikke talt derom.</p><p>- Men - hvor skal De da hen?</p><p>- Til München.</p><div class="pagebreak" id="s213">[Page 213]</div><p>Ellen lagde sig atter tilbage: Jeg troede De holdt mer af Kobenhavn, sagde hun.</p><p>- Ja - jeg har holdt meget af København.</p><p>Der blev en Pause. De var begge generte, Og for at sige noget sagde Ellen:</p><p>- Men München skal være en behagelig By. Overhofmarchalen giver to Gange om Aaret et Bal paa Kongens Vegne.</p><p>- Ja, hvor Legationerne har Ordres til ikke at være tilstede. Nei - det er egenlig ikke for Selskabelighedens Skyld, jeg gaar til München.</p><p>- Naar skal De forlade os?</p><p>- Jeg reiser om to Dage til Paris.</p><p>- Og kommer ikke mer tilbager?</p><p>- Næppe.</p><p>Vilsac saa mod Gulvet, Deres Mand faar jeg maaske ikke en Gang at sé. Jeg hørte, han skulde være paa Urnesgave.</p><p>- Nei - han er i Byen. Ellen legede, nogle Øieblikke med et Baand paa sin Kjole. Saa saa hun op:</p><p>- Nei - Vilsac - vi kan ikke skilles saaledes. Vi maa tale med hinanden.</p><p>Hun reiste sig, og hun talte lænet over Sofaen: Jeg vil savne Dem meget, Vilsac, sagde hun.</p><p>Vilsac rystede paa Hovedet.</p><p>- Jo - jeg vil savne Dem og mer end De tror.</p><p>- Hvis De faar Tid dertil - - <span class="pagebreak" id="s214">[Page 214]</span> - Jeg har ogsaa meget at takke Dem for, min Ven, sagde Ellen. Jeg véd godt - - at jeg har været Dem meget dyrebar, Vilsac, og De har dog tilladt os at være Venner. Det gør meget faa.</p><p>- Hvorfor skal vi tale derom?</p><p>- Fordi jeg ønsker det, Vilsac, og fordi jeg vil takke Dem. Jeg véd godt, hvad De føler for mig, og saa stor har Deres Respekt været, saa stor Deres Hengivenhed, at vi har kunnet sidde her ved Siden af hinanden, vi to, Aften efter Aften, mange Timer, jeg ikke skal glemme, uden at De nogensinde ved saa meget som et Blik, ved en Skælven af Deres Haand til Farvel har bedt mig om mer end jeg kunde give Dem, sagt mig, hvad jeg ikke turde høre - - det faar jeg vel Lov at takke Dem for - -</p><p>Hun gik et Par Skridt frem og rakte ham Haanden. Vilsac kyssede den uden at tale.</p><p>Han gik nogle Skridt og lænede sig til Flygelet. Saa faar jeg Dem ikke en Gang oftere at høre spille, sagde han.</p><p>- Skal jeg spille for Dem nu? sagde hun. En af <em>Deres</em> Sange.</p><p>- Hvis De vilde -</p><p>- Ellen satte sig. Hun slog an og spillede en af Chopins polske Sange. Al hendes Vemod loste sig op i Tonerne. Hun betragtede Vilsac, hans Ansigt laa i Lys af Lampen: hvor han var <span class="pagebreak" id="s215">[Page 215]</span> dødbleg. Og mens hun gentog den tungsindige Sang, tænkte hun:</p><p>- Hvorfor har jeg ikke kunnet elske denne Mand.</p><p>Hun holdt inde og foldede Hænderne over Tasterne. Og da de havde siddet nogen Tid tanse, sagde Vilsac:</p><p>- Og De - De bliver her?</p><p>Ellen sænkede Hovedet: Vilsac, hvor skulde jeg vel reise hen?</p><p>Vilsac svarede ikke, og i nogle Øieblikke hørte de begge Urets Dikken.</p><p>- Husker De, Vilsac - sagde hun sagte - at vi en Gang talte om at møde det urimelige i Livet?</p><p>-Ja - De ønskede det - -</p><p>Ellen hørte ham ikke. Hun var meget bleg og kunde næppe tale. Nei - Vilsac, sagde hun og vendte sig, der er ingen Løsning paa dette. Lev vel.</p><p>Hun støttede sig til Sofaen og gled langsomt ned paa Sædet, Armene laa i hendes Skød. Og hurtigt, uden Ord, i fortvivlet Smerte, greb Vilsac hendes Hænder og kyssede dem Gang paa Gang.</p><p>Saa gik han.</p><p>Lidt efter kom Greven hjem.</p><p>Hun hørte hans Fodtrin gennem Værelserne og for op, hen til Flygelet. Hun holdt af at være beskæftiget, naar hun var sammen med sin <span class="pagebreak" id="s216">[Page 216]</span> Mand. Hun var altid forberedt paa at være opdaget, og hun stillede sin Beskæftigelse op som et Værn. Hun valgte de mørkeste Pladser i Stuen, og hun havde visse Stole, hvor hun vidste, man ikke kunde sé hendes Ansigt. Der flygtede hun hen.</p><p>Naar han da kom ind, beherskedes hun af en stakaandet Generthed, der speidede efter «Opdagelsen» i hvert Blik. Hun var tit støiende, en underlig forlegen Ord-Rigdom, hvor altid samme Tanke lammede alle Sætninger:</p><p>- Om han véd det - - hvis han pludselig sagde: Jeg véd det godt.</p><p>Og hun drog først Veiret, naar han yar gaaet.</p><p>Men der var ogsaa Tider, hvor hun blev besynderlig tungsindig-øm. Hvor hun saa paa ham med et fugtigt og hjælpeløst Blik, som hos et Barn, der lider stumt. Og hun førte lange, sentimentale Samtaler, han ikke forstod, og hun rakte ham sin Pande frem til Kys og sagde:</p><p>- Urne - - Urne, dog . . .</p><p>Og han følte hendes forskræmte Hjerteslag, mens hun lænede sig op til ham.</p><p>- - Nu slog hun Skærmen dybere for Lampen og spillede en Vals.</p><p>- God Aften, min Ven. Hun holdt af at have det første Ord . . . Var det morsomt?</p><p>- Aa - saa som saa, - Hun speidede efter hans Ansigt, mens han satte sig nær ved Flygelet: <span class="pagebreak" id="s217">[Page 217]</span> - Nei - intet; og hun hørte op at spille.</p><p>Greven slog Benene over hinanden og strakte sig let i Stolen.</p><p>- Nei - han var uskadelig.</p><p>Hun skiftede Plads, satte sig hen i den lille Sofa og spurgte, hvem der var af Gæster.</p><p>Greven fortalte. De talte om forskellige Ting.</p><p>- Er Carl kommen hjem, spurgte saa Greven.</p><p>- Jeg tror ikke - -</p><p>- Hør - han skiftede Plads - hvad Carl dog er for en underlig Patron . . .</p><p>Ellen lo: Hvormed, sagde hun og rettede paa Puden i sin Ryg.</p><p>- Aa - jeg mener, dette evige Hjemmestikkeri - oprigtig talt - der er . . . ja . . . I Damer - han søgte lidt efter Ordene tinder Ellens Blik, der saa lige paa ham - forstaar Jer ikke paa Sligt . . . men forstaar Du, der er noget - usundt ved ham . . .</p><p>Han taug, og Ellen berørte Pandehaaret med Lommetørklædet.</p><p>- Jeg tror, han hænger for meget her hjemme - at han . . . forstaar Du - Greven lo lidt forlegent kort - det er ikke naturligt i hans Alder . . . </p><p>- Ja, sagde Ellen, han er besynderlig.</p><p>Og Greven kom nærmere: Han viser jo Dig større Fortrolighed - jeg kender ham egenlig saa lidt . . . Du véd maaske noget mere om hans Liv . . .</p><div class="pagebreak" id="s218">[Page 218]</div><p>Ellen førte de klamme Hænder sammen i sit Skød; og da hun ikke talte, sagde hendes Mand, der følte sig utilpas og vilde en Ende paa Sagen:</p><p>- Begriber Du - jeg vilde næsten ønske, han havde et Fruentimmer . . .</p><p>Han vendte sig. Ellen fandt intet at svare, og der blev en Pause. Greven gik til Flygelet: Tingen er naturligvis, at jeg har kendt altfor lidt til ham.</p><p>Og han gav sig til at tale om andre Ting.</p><p>Da han var gaaet, reiste Ellen sig. Hun begyndte at gaa frem og tilbage, aabnede Dørene og flakkede gennem Stuerne. Hun rørte ved alting, slap det igen og gik videre.</p><p>Hun gik til og fra, betragtede et Maleri.</p><p>- Det hænger skævt, sagde hun, gik frem for det.</p><p>- Ja - det hænger skævt.</p><p>Hun fandt en Flakon Sherry: Det var hendes Mand, som havde drukket. Hun hældte lidt op. Drak det og gik igen.</p><p>Hun flakkede paany, flyttede, pillede, vendte tilbage til Spisestuen.</p><p>Der tog hun et Ølglas ud, fyldte det og drak Vinen. Hun saa ikke paa det tomme Glas, men skyllede det og satte det ind igen. Hun skjulte Flasken, der var tom.</p><p>Saa gik hun til Ro ved egen Hjælp og sov.</p><div class="pagebreak" id="s219">[Page 219]</div><p>Den næste Formiddag, da de sad sammen i Dagligstuen, spurgte Carl:</p><p>- Hvad bestilte De igaar?</p><p>- Er De nysgerrig? Jeg havde det meget rart.</p><p>- Ja saa.</p><p>- Vllsac var her.</p><p>Hurtigt: Hr. Vilsac - naar kom han?</p><p>- Aa - vel Klokken syv . . . Han kom forresten for at sige Farvel. Han reiser.</p><p>- Saa . . . han taug lidt: Var han her længe? spurgte han saa med ét.</p><p>- Hvem, kære Carl.</p><p>- Vilsac naturligvis. Hvem ellers?</p><p>- Et Par Timer, tror jeg . . .</p><p>- Naa - ja . . . han sværmer jo for Dem. Det siger jo alle.</p><p>Ellen sad og smilede: Carl - De er dog latterlig skinsyg, sagde hun. Naar jeg nu siger Dem, at Vilsac skal reise . . . Han reiser allerede i Morgen Aften . . . saa var det dog rimeligt, jeg sagde ham ordentlig Farvel.</p><p>Carl sagde ikke mer. Men om Aftenen spurgte han pludselig:</p><p>- Tager De ud og siger Farvel til Vilsac?</p><p>- Det havde jeg tænkt.</p><p>- Naa - ja, det kunde jeg begribe.</p><p>Han sagde ikke mer. Ellen lagde sin Bog bort: Carl, sagde hun. Kom hen til mig.</p><p>Carl stod op: Hvad skal jeg.</p><div class="pagebreak" id="s220">[Page 220]</div><p>- Sæt Dem her.</p><p>Ellen blev ved at smile: Hvorfor er De nu vred paa Vilsac? spurgte hun.</p><p>- Jeg er aldeles ikke vred.</p><p>Han satte sig, og hun strøg sin Haand over hans Haar. Og meget mildt sagde hun: Nei - Carl - De skal ikke være bange.</p><p>- Bange? Kan De ikke forstaa det? Han bøiede Hovedet. Det er, fordi jeg synes, jeg ikke er god nok.</p><p>God nok - til hvad?</p><p>Hans Stemme skælvede: Til at De skal holde saa meget af mig.</p><p>De taug begge . . . han lagde sin Haand paa hendes . . . Og afbrudt sagde hun:</p><p>_ Carl - De véd jo . . . Og Blik i Blik sad de atter tause.</p><p>Hun følte hans Haand brændte, og svimmel fornam hun, hans Aande var hastig som hendes.</p><p>Saa slap hun hans Haand.</p><p>Han lagde sig ned paa Knæ, og de blev ved at sé paa hinanden. Langsomt strøg hun hans Haar.</p><p>- Carl, sagde hun - De er saa god . . . Men en Egenskab kender De ikke.</p><p>- Hvilken?</p><p>- Aa nei - og hun skød ham bort med sin Haand - det vil jeg ikke sige Dem . . .</p><p>- Hvorfor taler De saa tit i Gaader? Det gør jeg aldrig . . .</p><div class="pagebreak" id="s221">[Page 221]</div><p>- Nel, Carl - og hun reiste sig - De er Gaaden selv.</p><p>Den næste Aften var de paa Bal.</p><p>De dansede sammen. Han var stakaandet, hed: de rugede Blik i Blik.</p><p>Musiken holdt op: Hvor vi har danset, sagde han.</p><p>Hun betragtede ham: hans Blik var muntert. Og hæst sagde hun, i det hun slap ham:</p><p>- Nei, Carl, De har intet Mod.</p><p>Og atter kom de lange Dage med triste Tankers Snefog over Sjælen. Og hendes Liv var en Flugt fra det, hvorom hun evindelig kredsede, en evig Spørgen om det, hvori hun ræddedes for begge Svar.</p><p>Saaledes levede hun.</p><p>Greven spøgte med, at hun ved Bordet drak mest af de tre. Thi Vinens milde Døs glattede alle Tanker ud i blød Bevidstløshed. Saa gik Skumringen, og hun laa hen paa en Chaiselongue, og følte i Halvblund sine Tanker tiltaages, mens hendes Hoved blev tungt og værkede svagt. Og hun nød sin egen Omtaagelse. Alt som Aftenen gik, sagde hun til sig selv - thi Likørflasken var bragt ind med Kaffen:</p><p>- Jeg vil ikke drikke mer.</p><p>Og hun kunde skifte Plads og flytte bort fra Flasken der fristede hende, og hun vidste allerede, at hun kæmpede. Men lige efter nippede hun igen, sky og ilsomt. Og naar det blev <span class="pagebreak" id="s222">[Page 222]</span> Sengetid, og hun frygtede den forfærdelige Nat, opsøgte hun som en Tyv en Flaske Vin fra Buffeten, slugte den og gik tilsengs. Hun følte Vinen bemægtige sig hele hendes Legeme og hun fornam med et sløvt Smil, at hendes Sanser tungt gled ud, og hun kæmpede halsstarrig for at holde en dum Tanke fast i Svimmelheden, indtil hendes Lemmer blev som Bly, og hun sov ind.</p><p>Hun bestemte om Morgenen, at hun vilde kke smage Vin den Dag, og naar Middagen kom, blev hendes Forsæt sløvt og hun gik paa Akkord om det eneste Glas, og hun drak febrilsk og med den onde Samvittigheds Hast. Indtil Ophidselsen kom, og hun drak mer, og Sløvheden fulgte efter med bevidstløs Afmægtighed.</p><p>Og hun tumlede allerede i alle Drankerens Forsætter og evindelige Fald, og hun begyndte at stjæle sig til at drikke, og hun elskede Ensomheden.</p><p>Hun drak ikke mer ved Bordet. Man kunde tro, hun havde Afsky for Vinen; hun nød kun lidt Bordeaux, blandet med Vand. Og hun holdt af at tale med Afsky om Drik, og en Dag, da hun paa en Køretur med Carl havde sét en døddrukken Mand ligge paa Veikanten, blev hun syg af Væmmelse.</p><p>Om Middagen, da Carl og hun var alene hjemme, lod hun Vinflaskerne tage bort:</p><p>- Jeg kan ikke taale at sé dem, sagde hun.</p><div class="pagebreak" id="s223">[Page 223]</div><p>Jeg" taaler ikke Vinlugt idag, Og de drak begge Vand.</p><p>Saa drak hun ikke i to Dage. Indtil hun tredie Aften pludselig stod op af sin Seng, listede sig ind i Spisestuen, tømte en Flakon Cognac, gik tilbage og sov som et Dyr.</p><p>Hun begyndte paa sine Køreture at søge Konditorierne, og han drak et Par Glas Portvin hvert Sted til Kagerne. Saa kom hun hjem helt døsig, slæbte sig ind i sit Boudoir og slængte sig hen med løste Klæder. Hun laa halve Dage og drev paa sin Sofa næsten upaaklædt, og hun blev halvveis sjudsket med sig selv, næsten urenlig. Men sine Hænder pudrede hun stærkt, fordi de ofte var klamme.</p><p>Men der kom Dage, hvor Fortvivlelsen brød ud til haabløs Elendighed paany, og hun forhandede sin Svaghed, og hun skældte sin Last. Og hun var altid saramen med Carl, og hun turde ikke være ene og klamrede sig til hans Nærhed.</p><p>Der var en sorgfuld Vemod over alt hendes Væsen imod ham.</p><p>Hun søgte at gøre sig ældre, hun ønskede, han skulde forelske sig.</p><p>- Hvorfor sværmer De ikke for nogen? sagde hun, Det er sundt. Det gi'er Ens Tanker noget at bestille. De maa se at blive forelsket.</p><p>- Jeg ved ikke, hvad det er - jeg har aldrig prøvet det . . . </p><div class="pagebreak" id="s224">[Page 224]</div><p>- Men én Gang maa da det komme, sagde hun. Forsøg det - der er unge Piger nok.</p><p>Hun bragte ham sammen med de unge Piger i deres Kreds, hun arrangerede smaa Fester, hvor de unge kunde mødes.</p><p>Og naar saa paa Ballerne Carl svang sig lystigt, fulgte hendes Blik, som hun sad blandt de ældre, febrilsk hans Vei, og hun led alle Skinsygens Kvaler. Indtil hun pludselig ikke beherskede sig mer og rev ham bort fra den Munterhed, hun havde skabt, og atter tog den Magt, som hun besad.</p><p>Men der kunde ogsaa være lange Aftener, hvor hun led stille, og hun følte sig glemt, mens han tumlede blandt de unge. Og naar de kom i Vognen, fortalte han om den og den, om det Kys, han havde røvet, og en Haand, han havde trykket under Bordet - thi han fortalte hende alt - saa hun i Vognens Mørke, bleg, bed sin Læbe til Blods i skinsyg Fortvivlelse.</p><p>Naar hun da kom hjem, berusede hun sig liggende i sin Seng.</p><p>Hun gemte Flaskerne i det store Skab mellem sine Kjoler, De tomme Bouteiller skjulte hun i Drivhuset.</p><p>Hun blev raa i sin Last, hun drak helst af Flaskerne.</p><p>En Dag til Frokosten var Carl lige kommen hjem fra en Køretur. Han frøs, saa hans Fingre var døde.</p><div class="pagebreak" id="s225">[Page 225]</div><p>- Drik en Snaps, Carl, sagde Greven, det varmer.</p><p>- Ja - det var ikke saa galt - for jeg fryser . . . og han reiste sig for at ringe.</p><p>Ellen var blevet ganske bleg: Men - Carl - sagde hun - De forstaar da nok, det er Deres Faders Spøg,</p><p>Greven lo: Bedste Ellen, sagde han, tror Du ikke det store Menneske kan taale en Snaps - - -</p><p>Ellen gjorde en Bevægelse op til Halsen: Ja, sagde hun, det var ikke det . . . men</p><p>Greven bragte en Flaske Akvavit, Ellen sad bleg og saa paa ham; da Carl førte Glasset op til Munden, sagde hun stakaandet: Aa - nei - Carl, drik det ikke.</p><p>Greven og Carl lo himmelhøit, og Greven drak selv et Glas. Lugt, sagde Carl og holdt sit Glas hen mod Ellens Næse. Det er sundt.</p><p>- Carl - hun skreg det - lad være.</p><p>Hun kom til at ryste som i Krampe. Ja - sagde hun. Jeg har aldrig kunnet taale den Lugt.</p><p>Greven blev ængstelig, kærtegnede hende og sagde: Du er utrolig nervøs, min Ven. Jeg ved virkelig ikke, hvad det skal blive til.</p><p>Saa blev Ellen roligere, hun tvang sig til at smile: Ja, sagde hun. Hvorfor skal man ogsaa lade Børn drikke Brændevin? Og de talte om andre Ting.</p><div class="pagebreak" id="s226">[Page 226]</div><p>Men Lugten fra Glasset forfulgte hende, hun kunde ikke blive den kvit. Den forfulgte hende i Dage.</p><p>Den vakte alle Minder om hendes Fader, om de forfærdelige Køreture, naar hun ventede i Vognen udenfor Kroerne. Og hun huskede de ensomme Aftener, naar hun sad oppe og biede, og hun følte en lamslaaet Skræk for hvert Minde.</p><p>Hun vidste ikke, hvorhen hun skulde flygte for Synerne, og hun følte en ubeskrivelig Afsky. Og bestandig stirrede hun de samme Minder ind i Ansigtet, indtil hun næsten blev vanvittig.</p><p>Hun vilde aldrig være ene. Hun kørte ud, tog i Visitter, gik i Theatret, var sammen med Carl. Og var der ingen, og Carl var ude, pludrede hun med Kammerpigen eller førte lange Konversationer med Tjeneren. Hun var aldrig beskæftiget, hun talte kun. Altid. Vidtløftigt om de ligegyldigste Ting, blot hendes Mund aldrig stod. Hendes Tungefærdighed overdøvede hendes Tanker.</p><p>Der var ogsaa Dage, hvor hun tilbragte Time efter Time ved Flygelet. Hun fantaserede, Tonerne kom, hun vidste ikke hvorfra. Men de beroligede, og hun følte Lykke ved at spille sin egen Fortvivlelse.</p><p>Naar da Carl kom ind, holdt hun ofte op; og hun gav sig til at tale. Minder fra hendes Reiser, alt hvad hun havde levet og sét, flokkedes hos hende; og bøiet frem med Hænderne hvilende <span class="pagebreak" id="s227">[Page 227]</span> paa Flygelet talte hun i brændende og ekstatiske Ord, hvor de tusinde Billeder kom.</p><p>Og selv fornam hun Talens hede Pragt som en Tropenat med Stjerners Skær.</p><p>I saadanne Timer vidste hun, han elskede hende.</p><p>Og hun gjorde sit Væsen tifold mer duftsvangert hedt, og hun læste sin Magt i hans Blik, og selv laa hun under for sin egen Tales Fortryllelse.</p><p>De kunde sidde saadan mange Timer, og hun talte, og - bandt ham saa tæt, saa tæt.</p><p>Det blev ofte langt ud paa Natten, inden de skiltes.</p><p>En Nat kom Greven hjem ud paa Morgenen og traf dem endnu i Dagligstuen. Lampen var gaaet ud, og de havde tændt et Lys paa Flygelet, saa der var halvmørkt.</p><p>Greven blev staaende i Døren: Er I oppe endnu? sagde han.</p><p>Ellen foer sammen: Er det Dig, sagde hun . . . Ja - vi sad her og talte sammen . . .</p><p>. . . Det er vist blevet sent.</p><p>Carl var generet, sagde hurtig «Godnat» og gik. De to blev ene tilbage. Greven tændte det andet Lys paa Flygelet og gik taus op og ned. Ellen følte den pinefulde Uhygge, tog en Stage og vilde gaa:</p><p>- God Nat, min Ven. Det er blevet saa silde.</p><div class="pagebreak" id="s228">[Page 228]</div><p>Hun gik henimod Døren, og henne fra Mørket betragtede hun atter sin Mand. Han kom forbi Flygelet, og hun saa i Lyset, han var bleg.</p><p>Hun følte en feig Angst og turde ikke gaa. Hun blev ved Døren, spurgte ham om en ligegyldig Ting.</p><p>Men uden at svare sagde Greven: Tror Du ogsaa, det er vaerdt, Carl og Du sidder saa længe oppe? Han saa henimod Mørket, hvor hun stod.</p><p>- Man skal være forsigtig med en Natur som hans.</p><p>Ellen fik Mod til at lé: Du mener -</p><p>Greven talte ikke mer. Der blev en Taushed, hvor Ellen hørte sit Hjertes Slag. Saa</p><p>vendte hendes Mand sig.</p><p>- Godnat, sagde han. Og - han frøs - saa er her ovenikjøbet hundekoldt, saa man bliver forkølet af at sidde her, og kan faa en Svindsot paa Halsen - -</p><p>Nogle Dage saa Ellen neppe Carl: Hun tilbragte Dagene ude, Aftnerne i Theatret. Indtil Erindringerne om Faderen kom igen og hun pintes paany.</p><p>Tilsidst stod hun op en Nat, aabnede Tjenernes Buffet med en falsk Nøgle og drak i et Drag den Brændevin, hun fandt.</p><p>Siden forsvandt Flaske efter Flaske fra Tjenernes Skab.</p><div class="pagebreak" id="s229">[Page 229]</div><p>Husbestyrerinden var inde til Maanedsregnskabet. Ellen hørte træt til, og hendes Oine havde ikke fanget et eneste Tal af Regnskabsbogen, som laa i hendes Skød.</p><p>Hun gjorde et Par Spørgsmaal hen i Veiret, hørte ikke efter Svarene og rakte slapt Regnskabsbogen tilbage til Jomfruen, der ventede.</p><p>- Det er godt, sagde hun. Tag den bare.</p><p>Hun støttede Hovedet i sin ene Haand, og hendes Tanker var langt borte. Pludselig mærkede hun, at «Jomfruen» var der endnu: Er der mere, spurgte hun.</p><p>- Ja - Deres Naade - der var en Ting, jeg gerne vilde sige Deres Naade.</p><p>Ellen lod atter Haanden falde ned: Og det er, spurgte hun.</p><p>- Det gør mig ondt - meget ondt . . . men der maa være en Tyv her i Huset.</p><p>- En Tyv, Jomfru Svendsen? Ellen saa op: Hvad skulde han stjæle?</p><p>- Der er i den sidste Maaned blevet stjaalet baade Vin og Brændevin - og det maa være En i Huset . . .</p><p>Ellen havde lænet Hovedet tilbage. Hendes Øine skod hastigt to Lyn op mod Jomfru Svendsen.</p><p>- Og hvem har De mistænkt?</p><p>- Det ved jeg ikke, sagde hun. Men vi kunde lægge Vagt i Buffetværelset - det er bestemt om Natten, der bliver stjaalet.</p><div class="pagebreak" id="s230">[Page 230]</div><p>Grevinden var distræt og stirrede frem for sig: Ja - sagde hun - De kan jo lægge Vagt derned.</p><p>Og lidt efter. Gør som De vil.</p><p>Jomfru Svendsen gik.</p></div></div><div class="pagebreak" id="s231">[Page 231]</div><div class="teidiv1" id="index-group.1_text.2_body.1_div.5"><h2><span class="headingNumber">5. </span><span class="head">V.</span></h2><p>Ellens Pande blev pint som en stukken Naalepude, hun følte tusind Knappenaalsstik i hver Fingerspids. Konferensraadens Morfin dulmede ; hans Ammanuensis gav Grevinden Indsprøitning tre Gange om Dagen.</p><p>Hun befandt sig vel, alle Tanker gik paa blød Filt, hver Gang han havde gydt Vædsken ind under hendes Hud. Langsomt bredte lykkelig Smerteløshed sig gennem hendes Legeme med en lun Varme,</p><p>Hun følte alt som Hænders Strøg over Atlask, og hver Tyngde gled bort, som blev hun baaren.</p><p>Saadan laa hun salig; indtil alle Tanker svømmede kælne sammen, og hun faldt i Søvn.</p><p>I Søvne saa hun altid Oceanet: strakt i doven Vuggen under Middagssolen bar det gudeskønne, kaade Drenge. Hun nød deres Leg. Indtil ogsaa Drømmene blev svøbte som i mange Lag af Musseliner . . . og svandt ud i uvis Salighed.</p><p>Naar hun vaagnede, følte hun et let Tryk over Panden. Og hun blev liggende slap og <span class="pagebreak" id="s232">[Page 232]</span> halvsovende og gad ikke reise sig fra Stedet, hvor hun laa. Tit faldt hun i Søvn igen, indtil Fingerspidsernes Pine vækkede hende.</p><p>Da vaagnede hun til alle Smerterne, og hendes Legemes Raseri mod Lidelserne brændte hende mer end tre Dages Faste vilde gjort. Morfinhungeren greb hende. Og hun lod gaa Bud paa Bud om Lægen, og hun bad og bad, og hun tiggede:</p><p>- Bare en Indsprøitning nu.</p><p>- Bare en Indsprøitning til - aa, for det var saa forfærdeligt.</p><p>Og atter dulmede det lunt, og det gamle Velbehag lagde sig om hende.</p><p>Men som oftest gav Ellen sig ikke hen til Rusen. Hun blev oppe. Hun nød den pludselige Kraft og Klarheden i sine Tanker. Hun saa</p><p>roligt paa alt.</p><p>Den stærke Følsomhed forsvandt af hendes Væsen.</p><p>Hendes Følelse for Carl var en Ulykke, men Ulykken maatte bæres. Der var mange ulykkelige ; men de tog Byrden op og gik videre. Hun maatte gøre som de andre, og hun vilde gaa rank under Byrden. Undertiden syntes hun saa næsten, den var let.</p><p>Thi det gav en egen Styrke at have forsaget.</p><p>Kærligheden var ikke det eneste. Naar man havde tabt det bedste, maatte man leve videre med alt det andet. Hun vilde beskæftige sig, <span class="pagebreak" id="s233">[Page 233]</span> opfylde sine Pligter. Hun følte vel Spænstighed i sig til at magte dem.</p><p>Saa længe Morfinen virkede.</p><p>Men med ét blev hun slap og sank sammen. En blytung Træthed overvældede hende, saa hun ikke længer bar sit eget Hoved, men slattet faldt det ned mod hendes Bryst, og hendes Hænder rystede, og hun følte ikke Kraft til at løfte de matte Haandled.</p><p>Alle Tanker gled fra hende, og hun følte den druknendes Angst. Hendes Væsen snøredes sammen under en kvalfuld Urolighed.</p><p>Undertiden kom Slapheden, mens hun sad foran sit Speil og klædte sig paa for at tage ud. Lægen skulde give hende Indsprøitningen, lige som hun skulde i Vognen.</p><p>Hun blev graableg, og den kolde Sved sprang frem paa hendes Pande. Øinene slukkedes som to Lamper og mistede deres Glans, Hun søgte ikke at bekæmpe sig; hun begravede de rystende Hænder i sit udslagne Haar og stirrede i Speilet.</p><p>Tindingerne var begyndt at falde ind, og Øinene laa sløvt i altfor dybe Huler. Hun genkendte ikke sin egen Mund, hvis Vige sitrede.</p><p>Hun tog Hænderne løs fra sit Haar, og hun betragtede sine Arme. Aarerne svulmede blaat under den tørrede Hud, hvor Injektionsmærkerne smertede: det var hendes Arm.</p><p>Hun betragtede sin Hals, der var gul og <span class="pagebreak" id="s234">[Page 234]</span> furet af Rynker, hun lagde sin knyttede Haand i Fordybningen ved Nøglebenene.</p><p>Og al hendes Elendighed syntes hende levendegjort i hendes Legemes Fornedrelse.</p><p>Da gav hun sig til at kæmpe fortvivlet med sit eget Ansigt. Og hun pinte sine svulne Øienlaag med Tusch og plagede sine Kinder med Sminke. Hun sved de døsige Pupiller med Bella donna og lavede Smil om sin strammede Mund.</p><p>Eller der var Dage, hvor hun nød sin Ruin. Hvor hun med grusom Bitterhed gradede sin Ulykke i sin Hæslighed, maalte den saa haarfint ud i hvert et Tab af den Skønhed, hun elskede.</p><p>Men naar saa Lægen kom, og hun havde modtaget Morfinen, sprang hendes Stemning om. Hun blev grebet af Overmod, den pludselige Gjenbesiddelse af sig selv berusede hende. Hun vendte tilbage til sit Speil, og hun betragtede atter sig selv . . .</p><p>Ja - hun var endnu smuk. Og hun tog Plads med Smil og sad længe.</p><p>Og aldrig havde hun saa overmodig nydt Mændenes Beundring, naar deres Øine hængte sig ved hende.</p><p>Saaledes gik tre Maaneder.</p><p>En Dag, da Ellen ventede paa Lægen, kom Urne ind.</p><p>Han begyndte at tale, spurgte om et og andet. Ellen var træt, havde ondt ved at fatte hans Spørgsmaal og faa dem besvaret.</p><div class="pagebreak" id="s235">[Page 235]</div><p>Greven mærkede, hun var aandsfraværende og saa paa hende. Han blev forskrækket for hendes Ansigt, der var slapt og blegt med dode Øine.</p><p>- Har Du stærke Smerter, spurgte han ængstelig.</p><p>- Smerter? - Aa nei . . . Men jeg venter paa min Indsprøitning.</p><p>Lidt efter kom Lægen.</p><p>Grev Urne tænkte hele Natten paa den besynderlige Tilstand, hvori han havde truffet Ellen, og den næste Formiddag gik han op til Konferentsraaden.</p><p>- Nei - er det Dem - Konferentsraaden reiste sig. Og Deres Ekscellense kommer til mig istedetfor at sende Bud.</p><p>Han rullede en Stol frem. Der er dog intet paafærde - intet slemt.</p><p>- Ikke noget specielt. Greven satte sig, med Stokken mellem sine Knæ . . . Men jeg ønskede nok at tale med Dem - at spørge Dem . . . Det er min Hustru . . .</p><p>- Ja - Grevinden er jo meget nervøs . . .</p><p>- Ja - meget nervøs. Greven holdt inde, flyttede Stokken . . . De har givet hende en Del Morfin, sagde han.</p><p>- Ja - temporært - mod heftige neuralgiske Smerter. Indsprøitningen har bekommet Grevinden meget vel.</p><p>Der blev en ny Pause, inden Urne løftede <span class="pagebreak" id="s236">[Page 236]</span> Øinene fra Gulvet: Men var det dog ikke paa Tide at holde op? sagde han.</p><p>- Hvis De mener det, sagde Konferentsraaden. Jeg selv er ingen Ven af Indsprøitninger. løvrigt tror jeg paa ingen Maade, at Grevindens Tilstand giver Anledning til at nære Ængstelse . . . Hun er meget nervøs , . . ganske vist . . . men -</p><p>- Hun er mer end nervøs, Konferentsraad . . . Hun er abnorm, og hun ængster mig . . .</p><p>- Abnorm ? . . , Grevinden har altid været af et eksalteret Temperament. Jeg har aldrig fundet nogen, hvor det moralske og det fysiske hænger saa nøie sammen, som hos hende . . . Enhver moralsk Lidelse viser sig hos Grevinden strax som en fysisk Smerte - og naar saa noget støder til . . . Kunde det ikke tænkes, at - - Grevinden i den sidste Tid sjælelig havde lidt under et eller andet?</p><p>Greven svarede ikke straks. Nei, sagde han, jeg kan ikke tænke mig noget.</p><p>Der blev paany en Stilhed, som Konferentsraaden afbrød: Morfinen vil jeg naturligvis standse, sagde han. Ved en skaansom Afvænning . . .</p><p>Greven knappede sin Frakke: Ja, naar vi blot véd, alt bliver gjort.</p><p>Han stod atter lidt, og aandsfraværende, mens han gav Konferentsraaden Haanden, sagde han:</p><p>- Naturligvis bliver det nok bedre.</p><p>Da Konferentsraaden tog i Sygebesøg, gik <span class="pagebreak" id="s237">[Page 237]</span> han op til Ellen. Han traf hende ved Flygelet, Hun havde lige faact sin anden Indsprøitning.</p><p>- God Dag, Konferentsraad, sagde hun og rakte ham Haanden med et Smil. Er der nogen, som har haft Bud efter Dem?</p><p>- Gud ske Lov - nei . . . Men jeg kørte her forbi og vilde saa sé herop. Smerterne i Fingrene er jo meget bedre?</p><p>- Ja - Konferentsraad - heldigvis lidt bedre.</p><p>- Hvorledes gaar det med Indsprøitningerne? sagde han og strøg Kniplingerne bort fra hendes Arm. Smerter Stikkene?</p><p>- Ganske lidt . . . men det er ikke noget at tale om . . . </p><p>Konferentsraaden betragtede Armen: Vi maa snart sé at holde op med at pine Deres smukke Arm, sagde han.</p><p>De talte om Dit og Dat og Konferentsraaden tog bort.</p><p>Den næste Morgen kom han selv for at give Ellen den første Dosis.</p><p>Hun havde sovet tungt den sidste Del af Natten, og hun var badet i Sved. Hun slog Øjnene op og saa Konferensraaden. Mistænksom sagde hun: Er det Dem? Er Deres Ammanuinsis syg? og reiste sig besværligt op i Sengen.</p><p>- Nei, Deres Naade . . . men vi vil forsøge at formindske Deres Dosis ganske lidt.</p><p>Ellen saa hurtigt paa ham: Men mine stakkels <span class="pagebreak" id="s238">[Page 238]</span> Fingre, sagde hun. Skal de nu igen til at gøre ondt? Hun smilede og rakte ham Hænderne.</p><p>- Aa, Deres Naade - Konferentsraaden tog ikke Øinene fra hende - De vil ikke mærke det - saa lille en Formindskelse.</p><p>Blikket gled bort: Naar det ikke kan være andet, sagde hun, Og hun betragtede igen sine Hænder og smilede: Mine stakkels Fingre, Konferentsraad. De er uden Barmhjertighed.</p><p>- Hvor kan De sige det? - - -</p><p>- Nu kommer jeg igen iaften.</p><p>Hun led frygteligt om Dagen. Angsten kvalte hende. Hun lagde sig igen til Sengs og jamrede under Tæpperne. Og hun stod atter op og kunde ikke blive noget Steds, og hun kastede sig ned over Stolene og hulkede hysterisk.</p><p>Hun følte en rasende Hunger efter Morfinen. Hun skrev med rystende Hænder et bønfaldende Brev til Konferentsraaden; kunde ikke læse sine egne Ord og smed sig i vanvittig Fortvivlelse ned paa Tæppet.</p><p>Hun vilde ingen sé. Hun sendte ogsaa sin Kammerjomfru bort. Alle Nerver smertede som stukne.</p><p>Carl bad om at maatte komme ind. Han er saa angst for Deres Naade, sagde Kammerjomfruen.</p><p>Ellen løftede Hovedet fra Stolen, hvor hun laa. Hendes Ansigt var rødt af Graad: Er han angst for mig, spurgte hun.</p><div class="pagebreak" id="s239">[Page 239]</div><p>Grev Carl har holdt sig inde hele Dagen sagde Jomfruen - han har siddet paa sit Værelse og har ikke turdet gaa ud . . . Han er helt medtaget</p><p>Der kom et Skær af Smil over Ellens Ansigt: Stakkel, sagde hun - har han været saa angst? Hun forsøgte at reise sig, og hun støttede sig til Stolen.</p><p>- Ja - han kan komme om lidt.</p><p>Hun kunde næppe gaa, Benene rystede under hende. Men hun slæbte sig ind i sit Sovekammer, vaskede Graaden bort af sit Ansigt, pudrede sig og vendte tilbage.</p><p>- Slaa Gardinerne for, sagde hun. Lyset skærer mig i Øinene.</p><p>Carl kom ind. Han saa hende ikke strax i Krogen, hvor hun sad.</p><p>- Her er jeg, sagde hun - kan De ikke finde mig?</p><p>Hun tørrede sin fugtige Haand og rakte ham den: Hvorfor har De ikke været ude at ride, spurgte hun.</p><p>- Naar De er syg? Hun følte, hans Haand ryste i sin, og hendes Blik søgte hans Ansigt i Mørket.</p><p>- Aa, sagde hun mildt, det er ikke saa slemt.</p><p>Hun sagde endnu nogle Ord, mens hun blev ved at sé paa ham. Saa overvældede Smerterne hende paany, og hun slap hans Haand: Men jeg er meget træt, sagde hun . . . Vi ses . . . <span class="pagebreak" id="s240">[Page 240]</span> Og hun gav ham Tegn til at gaa.</p><p>Hun dækkede Ansigtet med sine Hænder og sad længe stille: Nei, sagde hun, han skal aldrig sé mig nedværdiget. Og hun led Smerterne taus, udstrakt paa Chaiselonguen, med lukkede Øine.</p><p>Om Aftenen kom Konferentsraaden; hun slog Øinene op af et kort Blund: Er det Dem, sagde hun.</p><p>- Naa, har det været meget slemt?</p><p>- Ja - Ellen reiste sig - det har gjort ondt, sagde hun. Men De havde Ret, det var paa Tiden at holde op . . . </p><p>- - Ellen fik ikke mere Morfin.</p><p>Alle Smerterne vendte tilbage, og hun blev magrere og magrere Dag for Dag. Hun blev sky og holdt sig inde, hun vilde ingen sé og ikke tale med nogen. Lange søvnløse Nætter vandrede hun op og ned ad sit Gulv og kunde ikke finde Ro.</p><p>Pludselig kunde hendes tungsindige og dybe Fortvivlelse slaa over i Kaadhed, og hun blev rig paa støiende Luner. Hun elskede at tale dobbelttydigt, i Gaader, kun hun forstod, og hun saarede Carl med bitre og haanske Ord, og hun tilspidsede sin egen Ulykke i raffinerede Lidelser.</p><p>En Dag, da hun og Carl red sammen, streifede en Gren lidt haardt hendes Kind. Der blev et fint rødt Mærke paa Huden.</p><p>Ellen sad før Middag foran Kaminen, da Carl kom ind. Han lagde sig knælende paa <span class="pagebreak" id="s241">[Page 241]</span> Stolen foran Ilden, mens de talte med hinanden .</p><p>- Det gør virkelig ondt, sagde Ellen og lagde det kolde Armbaand op mod Mærket af Grenen . . . Det svi'er.</p><p>- Har De stodt Dem?</p><p>- Nei - det var paa Turen . . . en Gren, der slog mod min Kind, Er der noget at sé?</p><p>Carl bøiede sig frem og betragtede Kinden: Ja der er et Mærke, sagde han, og idet han berørte den røde Plet med sine Læber, sagde han: Den stakkels Kind.</p><p>Om Aftenen stod Ellen ved Flygelet i Skæret fra Lysene, da Urne kom ind til hende.</p><p>- Tager Du paa Koncert, spurgte han.</p><p>- Ja - og Du?</p><p>- Følger med, min Ven - -</p><p>Hun nikkede til Tak. Hvad er det for et Mærke, Du har paa din Kind? spurgte han.</p><p>Aa - af en Gren, sagde hun. Hun slog Øinene op og smilede. Skælvende følte hun, at han fristedes af Grenens Mærke og umærkeligt bøiede hun Kinden frem. Som han kyssede.</p><p>Ellen opsøgte Sindsbevægelser; hendes Voldsomhed kendte ikke mere Maal.</p><p>En Dag red hun med Carl gennem Dyrehaven. Vinden løste hendes Slør, saa det lagde sig halvt om Carl Urnes Hals.</p><p>- Jeg beholder det, sagde han.</p><p>Ellen løste det, slyngede det sammen under <span class="pagebreak" id="s242">[Page 242]</span> Hagen: Ja, sagde hun, hvis De griber det. Hun vendte Hesten, og mens hun jog den op med et pludselig Pidskeslag, satte hun over den snedækte Grøft.</p><p>- Følg mig, raabte hun, vi vil lege Tagfat. Og begge jog ind mellem Stammerne.</p><p>. . . Sneen slog op under Hovene - Dyrene gled over Rødderne.</p><p>Hestene mødtes og steilede, slog deres Krop imod Stammerne; reiste sig høit under Slagene.</p><p>- Ellen - hold inde, jeg be'er Dem -</p><p>Dyrene stødte med Bugene - Fraaden stod dem om Bidslerne - -</p><p>- Ellen - hold inde . . .</p><p>Men ud og ind mellem Stammerne - Ellens løftede Pidsk hvinede ned over Dyrene - -</p><p>Nok et Pidskeslag - nok et - -</p><p>Ned over Snuderne suste det . . . </p><p>Saa kastede hun sin Pidsk og holdt an: Var De bange? sagde hun. Hvilket Ridt.</p><p>Carl sad bleg. Hvor De sér forskrækket ud, hun lo: Er De angst for Deres Liv?</p><p>Hun klappede sit Dyr paa Bringen, gav det Sukker og sagde: Hent min Pidsk. Den laa et Par Alen derfra i Sneen.</p><p>Carl stod af uden at tale og hentede Pidsken. Ellen saa efter ham. Og da han kom tilbage og rakte hende den, sagde hun:</p><p>- Carl - De er angst for mig?</p><div class="pagebreak" id="s243">[Page 243]</div><p>Han bed Læberne sammen: Der er Deres Pidsk, sagde han. Skal vi saa ride hjem.</p><p>De red langsomt ved Siden af hinanden paa de stønnende Dyr. Da de kom ud paa Veien, sagde Ellen:</p><p>- Carl - jeg skal ikke oftere gøre Dem forskrækket . . .</p><p>Det siger De, sagde han.</p><p>Og ingen af dem vekslede mere noget Ord paa den lange Vei.</p><p>Efter saadanne Scener var Ellen dobbelt for tvivlet. Hun begyndte at drikke igen, især om Aftenen for at forjage Søvnløsheden, der martrede hende, men hun følte ofte Væmmelse for Vinen. Lægen gav hende Kloral for at sove, og hun laa kun Natten igennem og talte høit med fremmede Stemmer, som raabte i hendes Øre.</p><p>Til Tider frygtede hun for sin Fornuft. Hun kunde ikke holde fast paa nogen enkelt Idé, men hendes Hjerne var fuld af springske og usammenhængende Tanker ligesom en Fluesværm. Hun fik en mekanisk Bevægelse med Hænderne omkring Tindingerne som for at presse paa Tankerne, der flygtede. Hendes Blik var stirrende og glasagtigt.</p><p>Smerterne og Morfinhungeren fortærede hende.</p><p>Hun tænkte paa at berøve sig Livet. En Dag, hun tilfældig var oppe paa Loftet, fik hun Øie paa en Jernkrog i en lav Bjælke. Der stod <span class="pagebreak" id="s244">[Page 244]</span> en Stige tæt op dertil. Hun gik op ad Stigen og prøvede Høiden indtil Krogen.</p><p>Hun gjorde det flere Gange, maalte i Tankerne og beregnede sin Afstand fra Gulvet, naar hun slap Stigen.</p><p>- Ja, sagde hun, her kunde det ske.</p><p>Flere Timer tænkte hun kun paa denne Krog, Men saa blev hun ængstelig for at blive altfor hæslig i Døden - naar de kom for at skære hende ned.</p><p>Naar hun korte langs med Sundet, fristede Bølgerne hende, saa hun blev svimmel. Hun skrev tit i Tankerne de to Breve, hun vilde skrive til Afsked. Det lettede hende.</p><p>Men naar Brevene var skrevet mange Gange I Hovedet, var Beslutningen allerede blevet en Fantasi, der bare lindrede hende, saa længe, indtil Smerterne vakte hende igen.</p><p>Undertiden greb Morfinhungeren hende i Theatret med uimodstaaeligt Raseri. Hun blev siddende, med sammenbidte Læber og lystende over hele Kroppen, for at hun ikke skulde forskrække Carl, der sad ved Siden af hende.</p><p>Thi midt under alle sine Lidelser forfulgtes hun af en Tanke som af en Bremse: Carl var bange for hende; hun indjog ham Skræk. Ofte, naar de sad sammen i Theatret, følte hun fra Siden hans Blik sky forskende paa sig, og naar hun kom hjem, forfulgte dette Blik hende.</p><div class="pagebreak" id="s245">[Page 245]</div><p>- Han tror, jeg er gal, sagde hun. Han frygter for min Forstand.</p><p>Men altid forskrækkede hun ham paany.</p><p>En Dag i Begyndelsen af Foraarct var Urnes til Middag hos Grev Rosenkrands. Om Aftenen spillede man Halvtolv.</p><p>Man satte fem og tyve Øre ud. Bernstorf holdt Bank.</p><p>Ellen havde bedt sig fri for at spille med, hun sad lidt fra Bordet, Morfinlængslen pinte hende.</p><p>Uden at tænke paa de andre, begyndte hun at gaa frem og tilbage paa Gulvet mellem Vinduerne.</p><p>Grevinde Rosenkrands saa, at hun var meget bleg, og reiste sig: De har det vist ikke godt, sagde hun.</p><p>- Aa - tak - det er kun lidt Tandpine. Hun gik nærmere til Bordet og betragtede Spillet. Det evindelige:</p><p>- Køber De.</p><p>- For hvormeget?</p><p>Irriterede hende, mens hun led.</p><p>Bernstorf saa op fra Kortene. Hvorfor spiller De ikke, Grevinde Urne, spurgte han.</p><p>- Jeg har Tandpine, sagde hun.</p><p>- Aa - den gaar over ved Spænding . . . Skal vi to spille?</p><p>- Om hvad ?</p><p>- Saameget De vil. 10 Kroner.</p><div class="pagebreak" id="s246">[Page 246]</div><p>Ellen tog sin Portemonnæ op: Ja, sagde hun, hvis det kan more Dem.</p><p>Hun blev staaende bagved. Den lille Komtesse Rosenkrands modtog hendes Kort: Køb, sagde hun.</p><p>Bernstorf gav et Kort. Igen, sagde hun. Hun fik endnu et Kort og havde tabt.</p><p>Hun blev ved at holde ti Kroner og tabte. De andre var hørt op at spille, sad lidt tause I Kredsen rundtom.</p><p>Hun vandt.</p><p>- Bliver De ved? Bernstorf blandede Kort.</p><p>- Ja, med halvtreds. Hun traadte hen til Bordet, blev staaende og holdt selv Kortene. Hun tabte; og vandt og tabte.</p><p>- Mer - - Mer - hun havde atter tabt.</p><p>Baronesse Rosenkrands reiste sig og lagde Armen om hendes Liv.</p><p>- De ruinérer Dem, sagde hun.</p><p>Ellen hørte ikke.</p><p>En Gang endnu. Det er spændende.</p><p>- Mer. Hun tabte.</p><p>- Mer.</p><p>Hun spillede omkap med Hungren.</p><p>- Mer, sagde hun. Mer. Hun havde atter tabt. Hun rystede sin Portemonnæ, den var tom. Lad os holde op, sagde Bernstorf.</p><p>- Nei. Hvorfor. Hun smøg et Armbaand af sin Arm: Dér, sagde hun. Tag det for 100.</p><div class="pagebreak" id="s247">[Page 247]</div><p>Der blev ganske stille, ingen sagde et Ord, Baronesse Rosenkrands tog sin Arm bort fra Ellens Liv.</p><p>- Giv.</p><p>Hun fik Kortet.</p><p>- Jeg køber. Bernstorf gav et Kort lidt forfjamsket; saa ét endnu.</p><p>- Et til.</p><p>Ellen vendte Kortene: Tabt.</p><p>Hun saa over paa Bernstorf og følte Tausheden om sig, og søgte Carl.</p><p>- Ja - han sad der angst.</p><p>Og pludselig betvang hun sig, og idet hun rakte Kortet med Armbaandet frem imod Carl, sagde hun:</p><p>- Carl - indløs mine Jettons.</p><p>Den Nat lukkede hun ikke et Øie. Ud paa Morgenen slog hun Lagenet bort, hvori hun havde gemt sit Ansigt, og hun satte sig op t Sengen.</p><p>- Ja - sagde hun. Det kan ikke være andet.</p><p>Og hun begyndte at tænke paa, hvorledes hun skulde skaffe sig Morfin. Hun havde mange Planer - vilde bestikke en Læge, skaffe sig Vædsken fra Apotekeren paa deres Gods . . . Men hun forkastede det. Hun vilde ikke have Medvidere.</p><p>- De vilde forraade mig. Hun følte det som en Forbrydelse.</p><div class="pagebreak" id="s248">[Page 248]</div><p>- Nei - jeg maa finde paa Udveie.</p><p>Hun blev pludselig opfindsom, hun havde tusind Planer. Og Hungersmerterne holdt inde, mens hun overveiede, ligesom en Tand, der hører op at smerte, naar man tænker paa Tandlægen.</p><p>Hun blev livlig, hun søgte, prøvede. Saa med et saa hun et bestemt Ansigt for sig, en rig Grossererfrue, for hvem hun var præsenteret.</p><p>Hun havde siden truffet hende i Selskab: Hun er Morfinist, havde hun sagt. Hun havde strax set det paa de nervøse Bevægelser, paa Blikket; i Aftenens Løb saa de ofte paa hinanden.</p><p>Ellen gjenkaldte sig atter hendes Ansigt, Træk for Træk, Blikket, Farven, Maaden at tale paa: Ja - sagde hun - hun er Morfinist. Jeg vil spørge hende.</p><p>Hungeren drev hende, skød alle Indvendinger til Side. Natten gik, og Dagen var hende uendelig lang. Hun havde bestemt sig til at tage hen til Etatsraaden i Gothersgade Klokken et efter Frokost, men Klokken elleve lod hun spænde for: Hun vilde besørge nogle Ærinder først og spise Frokost hos en Konditor.</p><p>Men da hun kom ned i Vognen, sagde hun strax: Gothersgade. Hun kunde ikke vente. Men da de bøiede ud paa Kongens Nytorv, blev hun greben af en pludselig Skræk, hun kunde ikke køre derhen og vilde opsætte.</p><p>- Larsen, raabte hun. Kør til Richardt.</p><p>Hun stod ud, bestilte et Par Kager og et <span class="pagebreak" id="s249">[Page 249]</span> Glas Portvin. Og da det kom, gik hun uden at have rørt det, steg ind i Vognen igen og kørte til Gothersgade. Hun rystede som af Kulde.</p><p>Hun følte ikke sit Hjertes Slag, da hun ringede paa Porten og gik op ad Trappen. Hun var stakaandet, saa hun neppe kunde tale, da hun rakte Tjeneren sit Kort.</p><p>- Sig Etatsraadinden, at det haster.</p><p>Hun blev vist ind i en stor Dagligstue, og man bad hende vente. Hun var ligbleg og skælvede: Hvis jeg har taget Feil, sagde hun.</p><p>Pludselig støiede Etatsraadinden frem under Portièren.</p><p>Hun hilste familiært som paa en ventet Gæst. Ellen blev forbauset, lettet. Men saa slog det hende.</p><p>- Det er, fordi vi er medskyldige; og hun rødmede forvirret.</p><p>De talte lidt om ligegyldige Ting, anstrængte sig begge. Etatsraadinden saa uafbrudt paa hende, med et Smil.</p><p>- Hvor hun er fræk, sagde Ellen.</p><p>Saa gjorde Etatsraadinden en Bevægelse, som for at rykke hende nærmere. Men De sér saa daarlig ud sagde hun og strakte Haanden ud.</p><p>Ellen tog Hænderne til sig, som havde hun faaet noget slimet mellem Fingrene: Tak, sagde hun og gyste let, jeg er meget vel. Og hun reiste sig, Etatsraadinden saa hende ind i <span class="pagebreak" id="s250">[Page 250]</span> Ansigtet: Foraaret er dog saa slem en Tid for - - Nervøsitet, sagde hun.</p><p>Ellen oprørtes. Og pludselig gav Sindsbevægelsen hende Besindelsen tilbage. Hun fandt et Paaskud for sin Visit.</p><p>Hun tog sin Muffe og med et helt rolig, sagde hun:</p><p>- Grunden til mit Besøg er egenlig en Velgørenhedssag . . . Jeg vilde bede Dem tegne mig for femhundrede Kroner til de fordrevne Jøder fra Rusland.</p><p>Hun betragtede Etatsraadinden, der blev forvirret, og hun sagde igen:</p><p>- Deres stakkels Trosfæller, som maa lide saa meget.</p><p>- Ja, sagde Etatsraadinden, De lider meget. Der blev en Taushed.</p><p>Saa tog Ellen Afsked.</p><p>Hun kørte hjem. Men ved Middagsbordet fik hun ondt og maatte gaa. Hun kæmpede med Hungeren to Timer: gik op og ned paa sit Gulv, brækkede sine Negle ved at slide i Stolene, hvor hun kastede sig.</p><p>Saa overmandedes hun.</p><p>Hun slog et Sjal om sig, og ad Bagporten gik hun ud paa Gaden: Det var strømmende Regn og Blæst. Uden at sé tilhøire eller venstre løb hun langs Husene lige til Etatsraadindens Port.</p><div class="pagebreak" id="s251">[Page 251]</div><p>Hun ringede. Tjeneren kikkede op. Han saa paa hende, Vandet drev af hendes Klæder.</p><p>- Hvem vil De tale med, sagde han.</p><p>Hun tog det vaade Slør bort fra sit Ansigt: Det er Grevinde Urne, sagde hun. Er Etatsraadinden hjemme. Og hun gik ham hastigt forbi Ind i Gangen.</p><p>Tjeneren pegede paa en Dør: Etatsraadinden er alene hjemme, sagde han. Jeg skal melde Dem.</p><p>Men Ellen aabnede Døren og gik ind; hun saa Etatsraadinden reise sig fra en Sofa, og uden at hilse, lige hen mod hende, sagde hun, med Hænderne mod sit Bryst:</p><p>- Nei, nei, jeg kan ikke længer - hjælp mig . . .</p><p>Ordene løste for Graaden, og svimmel, borte i en Hulken, der rystede hende, faldt hun ned i en Stol,</p><p>Hun hørte Etatsraadindens Stemme, der sagde:</p><p>- Hvorfor dog? hvorfor dog - Det er ikke saa slemt, og hun løftede Hovedet forvirret; hun havde næsten glemt, hvor hun var.</p><p>Tilgiv - tilgiv, mumlede hun.</p><p>Hun fik et nyt Anfald af slimet Væmmelse ved at føle Etatsraadindens bløde Hænder paa sig, og hun drog sig bort fra hendes Kærtegn.</p><p>Etatsraadinden sagde: Stakkel, stakkels Barn - De har lidt meget.</p><div class="pagebreak" id="s252">[Page 252]</div><p>Der blev en Taushed, og Ellen sagde: Hvor De maa være forbauset over, at jeg kom.</p><p>Etatsraadinden tog igen hendes Hænder, smilede og sagde: Jeg vidste jo, De vilde komme.</p><p>- Vidste De?</p><p>- Ja - og atter den bløde Haand - jeg kunde jo se det.</p><p>Ellen brød ud i en ny Hulken og kastede sig i Stolen. Er Smerterne saa haarde? Etatsraadinden reiste sig: Stakkel - Stakkel - men nu er det jo forbi . . .</p><p>Ellen svarede ikke og blev ved at kaste sig i Fortvivlelse. Hun hørte Etatsraadinden gaa over Gulvet og saa sig om: Ja - hun var gaaet.</p><p>Hun havde en ny Lyst til at løbe, men sløv blev hun liggende, til Etatsraadinden kom igen.</p><p>- Her, sagde hun. Jeg er altid beredt paa at kunne hjælpe en anden. Og hun rakte hende en Flakon og en Pakke.</p><p>- De kender jo Brugen?</p><p>- Ja. Jeg kender det.</p><p>Etatsraaden beholdt hendes Hænder i sine:</p><p>Skal jeg dog ikke hjælpe Dem første Gang? sagde hun.</p><p>Ellen saa sky paa hende: Tak, sagde hun og kunde neppe tale, jeg vil heller selv - hvis jeg maa.</p><p>Hun gemte Flakonen. Tak, sagde hun, saa vil jeg gaa.</p><p>Hun kørte i en Droske til Gadehjørnet ved <span class="pagebreak" id="s253">[Page 253]</span> Palæet. Hun kunde ikke være gaaet, saadan</p><p>rystede hun. Hun sneg sig ind gennem Bagporten og op i sit Boudoir. Men hun forlod det igen, fordi der ikke var Døre, og hun gik ind i Sovekammeret. Hun laasede af, og slog Portièren ned. Hendes Hænder skælvede, saa hun knap fik Pakken løst og Sprøiten ud, i sin nervøse Hast.</p><p>Hun fyldte den indtil seks Centigram, spildte lidt og tog Ærmet tilside. Tænderne klaprede i hendes Mund.</p><p>Hun holdt Sprøiten ned mod sin Arm og forsøgte at stikke.</p><p>Men Sveden sprang frem og væmmelig ved at lemlæste sig selv, slap hun Sprøiten.</p><p>Hun blev svimmel, gik hen over Gulvet og lagde sig paa sin Seng.</p><p>Indtil hun pludselig reiste sig igen, gik hen foran Speilet og hastig gød Vædsken ind under sin Arm.</p></div><div class="pagebreak" id="s254">[Page 254]</div><div class="teidiv1" id="index-group.1_text.2_body.1_div.6"><h2><span class="headingNumber">6. </span><span class="head">VI.</span></h2><div class="teidiv2" id="index-group.1_text.2_body.1_div.6_div.1"><h3><span class="headingNumber">6.1. </span>§</h3><p>- <span class="italics">Sacrebleu</span> - <span class="italics">la beauté du diable!</span></p><p>Den nye Attaché fæstede Kikkerten paa Ellen Urne, der kom frem fra Logetrappen: - <span class="italics">Magnifique</span>, sagde han, <span class="italics">magnifique</span> - <span class="italics">la comtesse</span>.</p><p>Og da hun gik langs med Logeranden fulgt af Carl, sagde han stadig med Kikkerten for Øinene:</p><p>- <span class="italics">Le jeune homme? C'est l'amant?</span></p><p>Bernstorf lo: <span class="italics">Mon ami - c'est le fils</span>, sagde han.</p><p>Franskmanden blev ved at betragte Ellen, mens hun tog Plads.</p><p>- <span class="italics">Mais</span> - <span class="italics">vraiment - voilà une reine</span>.</p><p>Stemmerne dode hen i Hyl fra Klownerne, der knuste Svineblærer ved at kaste sig paa Jorden.</p><p>Ellen slog sit Slør op og mønstrede Logerne. Hun hilste paa et Par Bekendte, Carl og hun lo ad Grevinde Petersdorf, hvis Ansigt skinnede under en gul Hat med tre uhyre Strudsfjer: Kanehesten er mødt, sagde Carl.</p><div class="pagebreak" id="s255">[Page 255]</div><p>- Carl brug dog ikke Øgenavne her.</p><p>En Jonglør producerede sig paa Staaltraadsline, efter ham kom et dresseret Svin.</p><p>Det hylede og skreg, mens det listede mat gennem et Par Tøndebaand i Manegen. Publikum hvinede vildt af Henrykkelse: Carl, De vælter Cirkus, naar De kaster Dem saadan paa Stolen - le dog ikke saa voldsomt.</p><p>- Aa - a - men sé dog Dyret, sé dog!</p><p>- Sé heller paa Grevinde Petersdorf - hun er coquelicot af Raseri paa Grisens Vegne . . . Men hun er ogsaa Vicepræsident i Selskabet til Dyrenes Beskyttelse . . .</p><p>Folk trampede og klaskede i Hænderne af Jubel: Svinet stod paa Bagbenene med Nathue om Ørene.</p><p>Men sé dog, sé dog Dyret, raabte Carl.</p><p>Ellen var træt af at le og saa paa Programmet: Det næste er en Debut, sagde hun. Mlle. Konstance, storartet Ridt i den høie Skole . . .</p></div><div class="teidiv2" id="index-group.1_text.2_body.1_div.6_div.2"><h3><span class="headingNumber">6.2. </span>§</h3><p>Grisen var ude; alle Staldmestrene <span class="italics">en haie</span> foran Indgangen. Orkestret satte i med et langt Forspil, mens alle saa mod det røde Indgangsdraperi.</p><p>Det bliver høitideligt, sagde Ellen. Vi skal forberedes.</p><p>Tæppet raslede i sine Ringe: Mlle. Konstance red ind.</p><p>- Nei - hvor hun er smuk. Carl og <span class="pagebreak" id="s256">[Page 256]</span> Ellen sagde det paa samme Tid. Saa tog Ellen Kikkerten bort, satte den atter for og blev rød: Hun vilde have troet, det var hende selv, der red,</p><p>- Ja, Ligheden var forbausende.</p><p>Hun følte en Beundring, mens hun betragtede sin egen Skønhed hos en anden.</p><p>Pludselig vendte hun sig for at sé paa Carl. Han sad med Kikkerten klistret til sine Øine:</p><p>- Det er en deilig Hest, sagde hun.</p><p>Han hørte det ikke, fulgte Ryttersken i hver Bevægelse og dreiede Hovedet for ikke at gaa glip af noget.</p><p>Ellen blev rød paa ny. Hun søgte om noget at sige: Er det ikke det sidste Numer i Afdelingen? spurgte hun.</p><p>- Ja - hun er henrivende, sagde Carl og blev ved at sé i Kikkerten.</p><p>Endelig var Numret forbi.</p><p>Carl satte Kikkerten fra sig og reiste sig strax: Kan De sidde alene? spurgte han. Jeg gaar ned i Stalden.</p><p>- Naturligvis.</p><p>- Tak. Og han gik hurtigt.</p><p>Under Pausen kom Bernstorf over for at presentere den nye Attaché.</p><p>- Hr. Zimonys, sagde han, Hr. de Vilsacs Efterfølger.</p><p>Ellen bøiede Hovedet til Hilsen: Hvorledes har Vilsac det? spurgte hun. Det er noget siden, <span class="pagebreak" id="s257">[Page 257]</span> jeg hørte fra ham - - Jeg satte saa megen Pris paa ham.</p><p>- Ja - Han var meget elskværdig - Fru Grevinde. Desværre . . . derfor - han har skudt sig iforgaars.</p><p>Ellen kom til at ryste. Forvirret sagde hun: Skudt sig - gode Gud, og greb om Logeranden. Hvorledes er det dog gaaet til?</p><p>- Vi fik kun imorges Telegram derom. Han blev fundet i et Krat ved Byporten med en Revolver ved Siden af sig. Han havde lidt urimeligt af Melankoli al den Tid, han havde været i München. Det er meget sørgeligt.</p><p>Han gav sig til at tale om andre Ting. Ellen sad bleg. Med ét sagde hun:</p><p>- Naar sagde De, han var død?</p><p>Franskmanden huskede ikke strax: Død? - naa - iforgaars.</p><p>Ellen sukkede; og med det samme stive Ansigt sagde hun:</p><p>- Han var modig - -</p><p>Pausen var forbi, og Herrerne gik, Carl kom op, munter og rød i Kinderne: Har de mange smukke Heste? spurgte Ellen.</p><p>- Deres Heste . . . ? Ja - de har mange, og hans Kikkert søgte op mod Amfitheatret.</p><p>Ellen hørte Publikums Bifald som en fjern Larm, hun blev svimmel af at sé Hestene, der fór rundt bag en let Taage for hendes Øine.</p><div class="pagebreak" id="s258">[Page 258]</div><p>- Jeg er ikke vel, sagde hun, tror De, Vognen er kommen?</p><p>Carl gik ud for at sé ad. Lidt efter tog de hjem.</p><p>Carl var meget snaksom, ophidset, fuld af springende Indfald: Man skulde tro, De havde drukket lidt, sagde Ellen. Carl lo. Han sad tæt op ad hende i Vognen og kærtegnede hendes Haand. Den sidste Del af Veien talte ingen af dem.</p><p>De gik ind i Ellens Kabinet og satte sig i Krogen under Palmerne. Samtalen gik trægt. Ellen var distræt; Carl sad og stirrede uafbrudt paa hendes Ansigt.</p><p>Saa lige med et sagde han, og blev ved at sé paa hende: Jeg kyssede Skoleryttersken.</p><p>Ellen saa paa ham: Hvad si'er De?</p><p>- Ja - lige paa Munden.</p><p>- Men Gud, Carl - hvor kunde De dog . . . Hvor foregik det?</p><p>- Hun stod paa Trappen - Hge ved Stalden - saa tog jeg hende om Livet og kyssede hende . . .</p><p>Begges Kinder brændte; hans Blik blev ved at hvile paa hende. Ellen lo stakaandet: Og hun tog det ganske roligt, sagde hun.</p><p>Hun taug, alt stemmede op i hendes Bryst; svimmel følte hun Fristelsen til at falde ned mod hans Skuldre.</p><p>Og han sagde endelig: Hun lignede Dem.</p><div class="pagebreak" id="s259">[Page 259]</div><p>Han sank i Knæ: Men De er smukkere.</p><p>Ellens Hjærteslag standsede. I et eneste Nu af Jubel slog hun Øinene op og sugede lians Billed til sig i beruset Elskov. Hendes Blik gav Flammer.</p><p>Saa skød hun ham bort med en uhyre Forsagelse :</p><p>- Husk, jeg er ikke rask, sagde hun. Sid mig ikke saa nær, min Ven . . .</p><p>De talte længe ikke. Ellen fornam en dyb Træthed, næsten som en Besvimelse. Og efter en lang Taushed sagde Carl med Blikket paa hendes Ansigt:</p><p>- Hun havde Vilsacs Billede i sin Medaillon.</p><p>- Vilsacs?</p><p>- Ja - jeg saa det ganske tydeligt, da Medaillonen vendte sig.</p><p>Ellen følte en kold Bleghed over sit Ansigt, og hendes aabnede Mund lukkede sig igen. Og i et Nu faldt en Sætning hende ind, den døde Vilsac en Gang havde sagt, mens han sad her ved Siden af hende:</p><p>- Sér De, jeg tror altid, der er et Øiebik, hvor Skæbnens Vogn ruller over os.</p><p>Hun hørte hans Stemme, saa ham . . .</p><p>- Ja - Skæbnens Vogn.</p><p>Hun reiste sig vaklende, og hun støttede sig til Kaminen.</p><div class="pagebreak" id="s260">[Page 260]</div><p>Carl blev siddende, og med Ryggen til ham sagde hun:</p><p>- Vilsac er død . . .</p><p>- Vilsac? Men hvor har De hørt det?</p><p>- Af Hr. Zimonys - iaften - - -</p><p>Carl kom hen til Kaminen: Af hvad er han</p><p>død? sagde han, saa pludselig!</p><p>Ellen stønnede let: Han har skudt sig,</p><p>sagde hun.</p><p>- Hvor er det skét?</p><p>- I München.</p><p>Hun hørte Urets febrilske Dikken, og støttede sit Hoved i begge Hænder.</p><p>Saa sagde Carl: Jeg vidste godt, han elskede Dem.</p><p>Hun svarede ikke. Han satte sig hen ved Lampen, bøiet og ubevægelig; stjaalent saa hun paa ham.</p><p>Og da det havde været saadan længe, reiste han sig og sagde sagte, uden at sé paa hende: Godnat. De ved, jeg skal imorgen tidlig til Ringsted til Jagt.</p><p>Og gik.</p><p>Hun fór hen til Portièren og lyttede efter hans Skridt. Hun vilde have kaldt ham tilbage. Men saa førte hun Lommetørklædet op mod sin Mund og holdt det fast til sine Læber:</p><p>- Nei - jeg skal ikke sé ham mer.</p><p>Hun satte sig, en Rystelse greb hendes Legeme. Hun faldt sammen og samlede ikke mer <span class="pagebreak" id="s261">[Page 261]</span> sine Tanker. Tilsidst sagde hun: Jeg vil tage en Indsproitning.</p><p>Hun stod op og gik Ind i Sovekamret. Besindelsen kom tilbage med Morfinen.</p><p>- Ja - hun maatte bort, Og strax.</p><p>Som naar ved et Dødsfald Ligets Rogt giver Huset travlt, fik hendes Tanker nok at tage vare: Reisepaaskud, Opbrud, - - Foreløbig kunde hun tage paa Landet, til Urnesgave. Hendes Sygdom var Grunde nok . . . Og Carl skulde naturligvis blive, det var Synd at berøve ham noget af Sæsonen, der stod tilbage.</p><p>Saa - siden . . . De kunde reise i Udlandet . . . man fandt paa Raad, man fandt paa Raad . . .</p><p>Hvor hendes Tanker pludselig var klare. Det slog hende selv.</p><p>Aa - ja - det galdt at have Mod, blot at have Mod - saa kom det andet . . .</p><p>Og der var jo ikke saa længe til, man kunde tænke paa at faa - ham gift.</p><p>- Gift.</p><p>Hun blev ved at holde paa denne Tanke, og hun begyndte at soge om en Brud til ham mellem dem, de kendte. Men hun fandt ingen. Og hun faldt hen i vage og vemodige Drømmerier om den Lykke, de da skulde nyde - om mange Aar, naar de alle var blevet ældre.</p><p>Indtil hun vaagnede ved at Tjeneren bragte Theen ind.</p><div class="pagebreak" id="s262">[Page 262]</div><p>- Er Greven hjemme? spurgte hun.</p><p>- Ja. Hans Eksellence kommer ind at drikke Thé.</p><p>- Tak.</p><p>Ellen reiste sig og holdt et Øieblik Hænderne for Øinene. Smerten, hun havde betvunget, steg kvælende op i hendes Hals. Men det <em>maa</em>, sagde hun. Hun hørte Urnes Trin - vendte sig og modtog ham med et Smil:</p><p>- God Aften, min Ven.</p><p>- God Aften - er I allerede hjemme fra Cirkus ?</p><p>- Ja - vi tog hjem - jeg var ikke vel.</p><p>- Igen ikke vel? Det er virkelig ængsteligt, Ellen . . .</p><p>- Aa, min Ven - det er kun Træthed - hun rakte ham Theen - jeg kan ikke mer beherske mig. Jeg er altfor nervøs . . .</p><p>- Det er ogsaa derfor, jeg vilde bede Dig, om jeg ikke maatte tage hjem til Urnesgave.</p><p>- Vi tager jo alle hjem om tre Uger - efter Hans Majestæts Fødselsdag . . .</p><p>- Ja - men . . . jeg er bange, jeg ikke holder ud saa længe - den nervøse Graad brød frem bag hendes Smil. - Der er endnu saa mange Fester tilbage . . . Du kunde følge mig hjem imorgen Aften og saa vende tilbage - - saa havde jeg tre Uger helt i Ro . . .</p><p>Hun gik hen imod ham og lagde Armene <span class="pagebreak" id="s263">[Page 263]</span> om hans Hals: Du sér selv, hvor nervos jeg er, sagde hun, Taarerne lob ned ad hendes Kinder.</p><p>- Men - den ottende,, min Ven, det vil</p><p>gøre Hans Majestæt ondt . . .</p><p>- Jeg skal skrive til Hendes Majestæt . , . Hun vil godt kunne forstaa det.</p><p>Hun slap ham og tørrede Taarerne bort af sit Ansigt.</p><p>- Og saa bliver du og Carl her jo, sagde hun.</p><p>- Ja - der er jo intet i Veien - men allerede imorgen . . .</p><p>- Det vil skaane mig for Besøg og Visiter - ikke sandt, saa bli'er det imorgen? Tak Urne - du er saa god. Hun lænede sig atter til ham og løftede Ansigtet op imod hans:</p><p>- Ja, sagde hun, det vil gøre mig godt at komme til Ro.</p><p>Urne klappede hendes Kinder:</p><p>- Ja - naar Du blot kunde blive rigtig rask igen, sagde han. Jeg længes - han strøg hendes Kind - længes derefter . . .</p><p>Han saa ned paa hendes Ansigt, ømt.</p><p>- Ja, sagde hun og slap ham, rød, - naar jeg blot kommer bort.</p><p>Hun talte om adskillige Ting ved Reisen, alt mildt og dæmpet. Saa sagde hun:</p><p>- Bli'er du vred, om jeg be'er dig gaa? Jeg er saa træt.</p><div class="pagebreak" id="s264">[Page 264]</div><p>- Nei - gaa til Ro. Du trænger til det . . . Jeg gaar en Timesticl hen i Klubben , , , God Nat, min Ven. Han kyssede hende paa Kinden og gik.</p></div><div class="teidiv2" id="index-group.1_text.2_body.1_div.6_div.3"><h3><span class="headingNumber">6.3. </span>§</h3><p>Saa var det altsaa forbi: Han havde sagt Ja. De skulde bort.</p><p>En grusom Smerte greb hende. </p><p>Og det stilnede igen, og hun løftede Ansigtet og saa sig om fra Plet til Plet.</p><p>Hun mindedes den første Aften, Urne havde talt om Carl - Der havde hun siddet med hans Billede i sin Haand - saa længe.</p><p>Hun tog Medaillonen frem fra sit Bryst, og hendes fugtige Øine kunde ikke sé hans Træk, som hun bedækkede med sine Kys . . .</p><p>Det var forbi.</p><p>Og han skulde aldrig mer sidde her hos hende, og aldrig skulde hun føle hans Hænder skælve i sine, og aldrig mer hans Læber mod sine, og aldrig skulde han hvidske med sin bløde Stemme, som hun elskede:</p><p>- Hvor De er god!</p><p>Og lægge sig ind til hendes Bryst.</p><p>Aldrig mer.</p><p>Han skulde ikke mer løfte et Blik mod hendes Ansigt, og aldrig skulde hendes Kinder fornemme hans Aandepusts Varme.</p><p>Hun kastede sig ned over Stolen og hun <span class="pagebreak" id="s265">[Page 265]</span> græd, og hun tænkte paa Vilsac, der var dod, fordi han elskede hende, og pludselig lo hun.</p><p>Saa latterligt var dog alting! For latterligt.</p></div><div class="teidiv2" id="index-group.1_text.2_body.1_div.6_div.4"><h3><span class="headingNumber">6.4. </span>§</h3><p>Hun lod Kammerpigen komme og bad hende løse hendes Haar. Hun sad stiv og lod hende handle med sig, som hun vilde. Hun betragtede sig i det store Speil, som hun sad med udslaaet Haar: Hvorfor skal jeg dog længer være smuk, sagde hun.</p><p>Hun vilde ikke mer mode Mændenes Øine, naar de hang ved hendes Skikkelse, hun vikle ikke høre deres forblommede Ord, der besudlede hende.</p><p>Nu maatte det være forbi.</p><p>Hun lod Kammerpigen gaa, og hun blev siddende i sin Stol i den hvide Peignoir.</p><p>Hvor der var stille - ikke en Lyd og helt ensomt. Saadan vilde det blive nu. Hun vilde have Ro om sig og ingen Mennesker og ingen Larm. Kun Ensomhed, Fred til at være ene. Menneskene vilde blive hende saa ligegyldige, alle ens og alle uden Værd, og saa vilde hun leve ene.</p><p>Og hun vilde kun have døde Ting om sig, som ikke bragte Smerte.</p><p>Men atter slog Trøstesløsheden hende med Fortvivlelse, saa hun græd og atter blev hun slov.</p><p>Det var Sjælens Dødskamp.</p><div class="pagebreak" id="s266">[Page 266]</div><p>Hun vilde samle hans Billeder sammen og tage dem med - alle. Hun reiste sig, og hun gik ind i Dagligstuen, og hun tog Fotografierne ud af Albumerne og vendte tilbage med sin Skat.</p><p>Hun betragtede dem ved Lampen - ét for ét - kyssede dem og talte til dem med ømme og kærtegnende Ord:</p><p>- Nei, sagde hun, nei - Du vil ikke savne mig - og Du vil aldrig blive ulykkelig min Dreng som jeg, og der vil aldrig komme den Tid, hvor Du foragter mig. Vil Du altid huske mig - en Gang imellem huske mig - vil du?</p><p>Hun savnede et af Billederne, det sidste, der var taget helt nylig. Det var rigtigt - det sad i hans eget Album - oppe i hans Stue.</p><p>Hun følte en ubetvingelig Lyst til at hente det, til straks at eie alle Billederne. Hun saa paa Uret. Klokken var et. Han var naturligvis i Seng og sov, hun kunde gaa ind i hans Dagligstue uden at vække ham.</p><p>Hun bandt hurtigt sit Haar op, der var faldet ned, og hun tog Lysestagen, som stod paa Kaminen. Sagte sneg hun sig op ad Trappen og aabnede hans Dør.</p><p>Ja - Stuen var mørk.</p><p>Hun holdt Lyset op og betragtede Værelset længe. Hun saa paa hans Vaaben, der hang paa et Silketæppe paa Væggen, og paa hans Yndlingsplads bagved den aabne Reol. Hun tog Bogen, <span class="pagebreak" id="s267">[Page 267]</span> hvori han havde læst, og hun lod den flade Haand glide sagte hen over dens Blade.</p><p>Hendes Billede stod paa hans Bord.</p><p>Hun skælvede ved at høre en Støi paa Gangen, og hun tog Albumet, Portrættet sad deri . . . Hun tog det ud. Ved Siden af Albumet laa en Stump af en Cigaret. Han havde maaske glemt den der, da han gik i Seng. Hun tog den og gemte den.</p><p>Og med et følte hun en urimelig Længsel efter at sé ham - en Gang endnu.</p><p>Med Lyset i Haanden gik hun hen over Tæppet og lyttede ved Portieren til Sovekamret, Jo, hans Aande var regelmæssig og dyb; og hun løftede Portieren varsomt, og traadte ind.</p><p>Han havde kastet sig paa Sengen helt paaklædt.</p><p>Hun lagde først varsomt et Tæppe helt om ham. Saa løftede hun Lyset, skærmede for Skæret med den anden Haand, og betragtede ham.</p><p>Hans Hoved laa paa Siden - hans Mund smilede -</p><p>Hvor hun elskede ham!</p><p>Hendes Læber bevægede sig til et Par sagte Ord - - Han rørte sig i Søvne og aabnede Læberne.</p><p>Saa rev hun sig løs.</p><p>Hun gik hastigt ud, ind gennem Dagligstuen, med Haanden for Lyset. Hun forskrækkedes ved <span class="pagebreak" id="s268">[Page 268]</span> Dørens Lyd, da hun aabnede den til Gangen, og hun gik ned ad Korridoren.</p><p>Hun skreg ikke, da hun saa Urne, der traadte til Side for hende. De stansede et Sekund, og de skiltes som to Skygger, der gled fra hinanden.</p></div></div><div class="pagebreak" id="s269">[Page 269]</div><div class="teidiv1" id="index-group.1_text.2_body.1_div.7"><h2><span class="headingNumber">7. </span><span class="head">VII.</span></h2><div class="teidiv2" id="index-group.1_text.2_body.1_div.7_div.1"><h3><span class="headingNumber">7.1. </span>§</h3><p>Solen brændte Plænerne paa Thorsholm. Og Thérosetræerne i Balustradernes Kummer udsendte i Strømme deres sarte Duft. Heliotroper og Reseda blandede deres Vellugt i Vaserne.</p><p>Thi Vellugt elsker Grevinde Urnes syge Sans endnu.</p><p>Naar hun en enkelt Gang i Middagssolens Hede træder ud paa Terrassen, og slov, indhyllet i en Kaabe, falder hen i sin evindelige Halvsøvn, mens den slappe Mund aabner sig i det magre, maskeagtige Ansigt - kan hun med ét mat strække sin udtærede Haand frem mod et Rosentræ, og hun plukker en Blomst. Hun indsuger længe dens Duft; og hun trykker dens Blade mod sine Øienlaag.</p><p>Hun aabner Øinene og støttende Hovedet paa sin Haand ser hun ud over Haven. Men de smaa Pupiller smerter, og Laagene sænker sig igen.</p><p>Indtil hun pludselig sky reiser sig og gaar ind. Hvor hun ligger Time efter Time hyllet i evig Døs.</p><p>Mekanisk strækker hun Armene op i Luften og gnider den ene mod den anden: Stikkene smer <span class="pagebreak" id="s270">[Page 270]</span> ter hende, Og om Aftenen, naar alt er til Ro, sniger hun sig ofte ud og ned i Lindegangen, og hun mildner Armenes Smaasaar med den kølige Jord.</p><p>Hun tager Jorden op med den flade Haand og spreder den paa sin Arm. Hun drager et Suk - naar det linder.</p><p>Den halve Nat vandrer hun rundt i Haven - rundt, thi, Søvnen vil ikke komme. Morgenklokkerne i Nørup finder hende vaagen og piner hendes syge Nerver.</p><p>Hun sender Bud til Præsten, om det er nødvendigt at lade ringe. Han forespørger hos Bispen. Og Klokkerne tier.</p><p>Men Grevinde Urne sover ikke.</p><p>Hun taaler ikke mere Lyden af Skridt over Gulvet. Kammerjomfruens Berøringer smerter hende.</p><p>Hendes lammede Tanker finder ikke længer Ord, og Sætningerne kom-mer usammenhængende og uden Følge. Hun søger om Benævnelser og finder dem ikke.</p><p>Og undertiden, naar hun spiller Kort med Kammerjomfruen - det hændes, hun lader hende vække om Nætterne - falder hun med ét hen i idiotisk Apati, hvor Ansigtet forstenes.</p><p>Saa Kammerjomfruen sidder skælvende, indtil Søvnen overvælder hende, og hun slumrer ind lige overfor sin Frue.</p></div><div class="pagebreak" id="s271">[Page 271]</div><div class="teidiv2" id="index-group.1_text.2_body.1_div.7_div.2"><h3><span class="headingNumber">7.2. </span>§</h3><p>Saaledes levede Grevinde Urne fra den Dag i Marts, hun med Greven var ankommen til Thorsholm.</p><p>De to havde intet Ord vekslet, Formiddagen efter hin Nat havde Greven sendt Bud, om Grevinden saa vilde være beredt til at tage til Thorsholm om Aftenen.</p><p>Hun havde forstaaet, hvad Forandringen af Reisen betød.</p><p>Da de i Nyborg gik over Broen til Dampskibet, var hun stanset et Sekund og havde betragtet den smalle Stribe af mørkt Vand.</p><p>- Kom, sagde Greven.</p><p>Og hun fulgte.</p><p>Greven blev to Dage paa Thorsholm. Ægtefællerne mødtes ved Maaltiderne. Den sidste Dag sagde han:</p><p>- Jeg reiser iaften.</p><p>- Hvorhen? spurgte hun.</p><p>Og uden at sé paa hende sagde han:</p><p>- Bort.</p><p>Dermed skiltes de.</p></div><div class="teidiv2" id="index-group.1_text.2_body.1_div.7_div.3"><h3><span class="headingNumber">7.3. </span>§</h3><p>Og Tiden rinder. Mens Ellen Urne, ene paa sine Fædres Gaard, synker dybt og dybere i Morfinens Døs.</p></div></div></div></div></div></body></html>